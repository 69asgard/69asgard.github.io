<!DOCTYPE html>
<html lang="zh-CN">
<head>
  <meta charset="UTF-8">
<meta name="viewport" content="width=device-width, initial-scale=1, maximum-scale=2">
<meta name="theme-color" content="#7B68EE">
<meta name="generator" content="Hexo 5.4.0">
  <link rel="apple-touch-icon" sizes="180x180" href="/images/apple-touch-icon-next.png">
  <link rel="icon" type="image/png" sizes="32x32" href="/images/favicon-32x32-next.png">
  <link rel="icon" type="image/png" sizes="16x16" href="/images/favicon-16x16-next.png">
  <link rel="mask-icon" href="/images/logo.svg" color="#7B68EE">

<link rel="stylesheet" href="/css/main.css">


<link rel="stylesheet" href="[object Object]">
  <link rel="stylesheet" href="//cdn.jsdelivr.net/gh/fancyapps/fancybox@3/dist/jquery.fancybox.min.css">
  <link rel="stylesheet" href="/lib/pace/pace-theme-flat-top.min.css">
  <script src="/lib/pace/pace.min.js"></script>

<script id="hexo-configurations">
    var NexT = window.NexT || {};
    var CONFIG = {"hostname":"example.com","root":"/","scheme":"Mist","version":"7.8.0","exturl":false,"sidebar":{"position":"left","display":"hide","padding":18,"offset":12,"onmobile":true},"copycode":{"enable":true,"show_result":false,"style":null},"back2top":{"enable":true,"sidebar":true,"scrollpercent":true},"bookmark":{"enable":false,"color":"#7B68EE","save":"auto"},"fancybox":true,"mediumzoom":false,"lazyload":false,"pangu":false,"comments":{"style":"tabs","active":null,"storage":true,"lazyload":false,"nav":null},"algolia":{"hits":{"per_page":10},"labels":{"input_placeholder":"Search for Posts","hits_empty":"We didn't find any results for the search: ${query}","hits_stats":"${hits} results found in ${time} ms"}},"localsearch":{"enable":"ture","trigger":"manual","top_n_per_article":1,"unescape":false,"preload":false},"motion":{"enable":true,"async":false,"transition":{"post_block":"fadeIn","post_header":"slideDownIn","post_body":"slideDownIn","coll_header":"slideLeftIn","sidebar":"slideUpIn"}},"path":"search.json"};
  </script>

  <meta name="description" content="8*8">
<meta property="og:type" content="article">
<meta property="og:title" content="周易">
<meta property="og:url" content="http://example.com/2021/10/28/%E5%91%A8%E6%98%93/index.html">
<meta property="og:site_name" content="太渊-Asgard">
<meta property="og:description" content="8*8">
<meta property="og:locale" content="zh_CN">
<meta property="article:published_time" content="2021-10-27T22:49:44.000Z">
<meta property="article:modified_time" content="2021-11-01T05:00:08.381Z">
<meta property="article:author" content="Alan Root">
<meta property="article:tag" content="Book">
<meta name="twitter:card" content="summary">

<link rel="canonical" href="http://example.com/2021/10/28/%E5%91%A8%E6%98%93/">


<script id="page-configurations">
  // https://hexo.io/docs/variables.html
  CONFIG.page = {
    sidebar: "",
    isHome : false,
    isPost : true,
    lang   : 'zh-CN'
  };
</script>

  <title>周易 | 太渊-Asgard</title>
  






  <noscript>
  <style>
  .use-motion .brand,
  .use-motion .menu-item,
  .sidebar-inner,
  .use-motion .post-block,
  .use-motion .pagination,
  .use-motion .comments,
  .use-motion .post-header,
  .use-motion .post-body,
  .use-motion .collection-header { opacity: initial; }

  .use-motion .site-title,
  .use-motion .site-subtitle {
    opacity: initial;
    top: initial;
  }

  .use-motion .logo-line-before i { left: initial; }
  .use-motion .logo-line-after i { right: initial; }
  </style>
</noscript>

<link rel="alternate" href="/atom.xml" title="太渊-Asgard" type="application/atom+xml">
</head>

<body itemscope itemtype="http://schema.org/WebPage">
  <div class="container use-motion">
    <div class="headband"></div>

    <header class="header" itemscope itemtype="http://schema.org/WPHeader">
      <div class="header-inner"><div class="site-brand-container">
  <div class="site-nav-toggle">
    <div class="toggle" aria-label="切换导航栏">
      <span class="toggle-line toggle-line-first"></span>
      <span class="toggle-line toggle-line-middle"></span>
      <span class="toggle-line toggle-line-last"></span>
    </div>
  </div>

  <div class="site-meta">

    <a href="/" class="brand" rel="start">
      <span class="logo-line-before"><i></i></span>
      <h1 class="site-title">太渊-Asgard</h1>
      <span class="logo-line-after"><i></i></span>
    </a>
      <p class="site-subtitle" itemprop="description">天地与我并生，万物与我为一</p>
  </div>

  <div class="site-nav-right">
    <div class="toggle popup-trigger">
        <i class="fa fa-search fa-fw fa-lg"></i>
    </div>
  </div>
</div>




<nav class="site-nav">
  <ul id="menu" class="main-menu menu">
        <li class="menu-item menu-item-home">

    <a href="/" rel="section"><i class="fa fa-home fa-fw"></i>首页</a>

  </li>
        <li class="menu-item menu-item-about">

    <a href="/about/" rel="section"><i class="fa fa-user fa-fw"></i>关于</a>

  </li>
        <li class="menu-item menu-item-resources">

    <a href="/resources/" rel="section"><i class="fa fa-download fa-fw"></i>资源</a>

  </li>
        <li class="menu-item menu-item-tags">

    <a href="/tags/" rel="section"><i class="fa fa-tags fa-fw"></i>标签</a>

  </li>
        <li class="menu-item menu-item-categories">

    <a href="/categories/" rel="section"><i class="fa fa-th fa-fw"></i>分类</a>

  </li>
        <li class="menu-item menu-item-archives">

    <a href="/archives/" rel="section"><i class="fa fa-archive fa-fw"></i>归档</a>

  </li>
      <li class="menu-item menu-item-search">
        <a role="button" class="popup-trigger"><i class="fa fa-search fa-fw"></i>搜索
        </a>
      </li>
  </ul>
</nav>



  <div class="search-pop-overlay">
    <div class="popup search-popup">
        <div class="search-header">
  <span class="search-icon">
    <i class="fa fa-search"></i>
  </span>
  <div class="search-input-container">
    <input autocomplete="off" autocapitalize="off"
           placeholder="搜索..." spellcheck="false"
           type="search" class="search-input">
  </div>
  <span class="popup-btn-close">
    <i class="fa fa-times-circle"></i>
  </span>
</div>
<div id="search-result">
  <div id="no-result">
    <i class="fa fa-spinner fa-pulse fa-5x fa-fw"></i>
  </div>
</div>

    </div>
  </div>

</div>
    </header>

    
  <div class="reading-progress-bar"></div>


    <main class="main">
      <div class="main-inner">
        <div class="content-wrap">
          

          <div class="content post posts-expand">
            

    
  
  
  <article itemscope itemtype="http://schema.org/Article" class="post-block" lang="zh-CN">
    <link itemprop="mainEntityOfPage" href="http://example.com/2021/10/28/%E5%91%A8%E6%98%93/">

    <span hidden itemprop="author" itemscope itemtype="http://schema.org/Person">
      <meta itemprop="image" content="/images/avatar.gif">
      <meta itemprop="name" content="Alan Root">
      <meta itemprop="description" content="TIME-[酒一壶卜一卦]">
    </span>

    <span hidden itemprop="publisher" itemscope itemtype="http://schema.org/Organization">
      <meta itemprop="name" content="太渊-Asgard">
    </span>
      <header class="post-header">
        <h1 class="post-title" itemprop="name headline">
          周易
        </h1>

        <div class="post-meta">
            <span class="post-meta-item">
              <span class="post-meta-item-icon">
                <i class="far fa-calendar"></i>
              </span>
              <span class="post-meta-item-text">发表于</span>

              <time title="创建时间：2021-10-28 06:49:44" itemprop="dateCreated datePublished" datetime="2021-10-28T06:49:44+08:00">2021-10-28</time>
            </span>
              <span class="post-meta-item">
                <span class="post-meta-item-icon">
                  <i class="far fa-calendar-check"></i>
                </span>
                <span class="post-meta-item-text">更新于</span>
                <time title="修改时间：2021-11-01 13:00:08" itemprop="dateModified" datetime="2021-11-01T13:00:08+08:00">2021-11-01</time>
              </span>
            <span class="post-meta-item">
              <span class="post-meta-item-icon">
                <i class="far fa-folder"></i>
              </span>
              <span class="post-meta-item-text">分类于</span>
                <span itemprop="about" itemscope itemtype="http://schema.org/Thing">
                  <a href="/categories/Book/" itemprop="url" rel="index"><span itemprop="name">Book</span></a>
                </span>
            </span>

          <br>
            <span class="post-meta-item" title="本文字数">
              <span class="post-meta-item-icon">
                <i class="far fa-file-word"></i>
              </span>
                <span class="post-meta-item-text">本文字数：</span>
              <span>26k</span>
            </span>
            <span class="post-meta-item" title="阅读时长">
              <span class="post-meta-item-icon">
                <i class="far fa-clock"></i>
              </span>
                <span class="post-meta-item-text">阅读时长 &asymp;</span>
              <span>24 分钟</span>
            </span>
            <div class="post-description">8*8</div>

        </div>
      </header>

    
    
    
    <div class="post-body" itemprop="articleBody">

      
        <p>八卦歌诀</p>
<p>先天八卦：“乾三连，坤六断，震仰盂，艮覆碗，离中虚，坎中满，兑上缺，巽下断。”</p>
<p>后天八卦：“一数坎来二数坤，三震四巽是中分，五数中宫六乾是，七兑八艮九离门。</p>
<h1 id="《周易》古经-经上"><a href="#《周易》古经-经上" class="headerlink" title="《周易》古经 经上"></a>《周易》古经 经上</h1><h2 id="01．乾"><a href="#01．乾" class="headerlink" title="01．乾"></a>01．乾</h2><p>乾：元亨，利贞。</p>
<p>初九：潜龙，勿用。</p>
<p>九二：见龙在田，利见大人。</p>
<p>九三：君子终日乾乾，夕惕若，厉无咎。</p>
<p>九四：或跃在渊，无咎。</p>
<p>九五：飞龙在天，利见大人。</p>
<p>上九：亢龙有悔。</p>
<p>用九：见群龙无首。吉。</p>
<h2 id="02．坤"><a href="#02．坤" class="headerlink" title="02．坤"></a>02．坤</h2><p>坤：元亨，利牝马之贞。君子有攸往，先迷，後得，主利。西南得朋，东北丧朋。安贞吉。</p>
<p>初六：履霜，坚冰至。</p>
<p>六二：直方。大，不习。无不利。</p>
<p>六三：含章。可贞。或从王事，无成，有终。</p>
<p>六四：括囊。无咎无誉。</p>
<p>六五：黄裳。元吉。</p>
<p>上六：龙战于野，其血玄黄。</p>
<p>用六：利永贞。</p>
<h2 id="03．屯"><a href="#03．屯" class="headerlink" title="03．屯"></a>03．屯</h2><p>屯：元亨，利贞。勿用有攸往。利建侯。</p>
<p>初九：磐桓。利居贞。利建侯。</p>
<p>六二：屯如邅如，乘马班如。匪寇，婚媾。女子贞不字，十年乃字。</p>
<p>六三：即鹿无虞，惟入于林中，君子几不如舍。往吝。</p>
<p>六四：乘马班如，求婚媾。往吉，无不利。</p>
<p>九五：屯其膏。小贞吉，大贞凶。</p>
<p>上六：乘马班如，泣血涟如。</p>
<h2 id="04．蒙"><a href="#04．蒙" class="headerlink" title="04．蒙"></a>04．蒙</h2><p>蒙：亨。匪我求童蒙，童蒙求我。初筮告，再三渎，渎则不告。利贞。</p>
<p>初六：发蒙。利用刑人，用说桎梏。以往吝。</p>
<p>九二：包蒙。吉。纳妇吉，子克家。</p>
<p>六三：勿用取女，见金，夫不有躬。无攸利。</p>
<p>六四：困蒙。吝。</p>
<p>六五：童蒙。吉。</p>
<p>上九：击蒙。不利为寇，利御寇。</p>
<h2 id="05．需"><a href="#05．需" class="headerlink" title="05．需"></a>05．需</h2><p>需：有孚。光亨，贞吉。利涉大川。</p>
<p>初九：需于郊。利用恒，无咎。</p>
<p>九二：需于沙。小有言，终吉。</p>
<p>九三：需于泥，致寇至。</p>
<p>六四：需于血，出自穴。</p>
<p>九五：需于酒食。贞吉。</p>
<p>上六：入于穴。有不速之客三人来。敬之，终吉。</p>
<h2 id="06．讼"><a href="#06．讼" class="headerlink" title="06．讼"></a>06．讼</h2><p>讼：有孚。窒惕，中吉，终凶。利见大人。不利涉大川。</p>
<p>初六：不永所事。小有言，终吉。</p>
<p>九二：不克讼，归而逋，其邑人，三百户。无眚。</p>
<p>六三：食旧德。贞厉，终吉。或从王事，无成。</p>
<p>九四：不克讼，复即命。渝。安贞吉。</p>
<p>九五：讼元吉。</p>
<p>上九：或锡之鞶带，终朝三褫之。</p>
<h2 id="07．师"><a href="#07．师" class="headerlink" title="07．师"></a>07．师</h2><p>师：贞丈人吉，无咎。</p>
<p>初六：师出以律。否臧，凶。</p>
<p>九二：在师中。吉，无咎。王三锡命。</p>
<p>六三：师或舆尸。凶。</p>
<p>六四：师左次。无咎。</p>
<p>六五：田有禽。利执言，无咎。长子帅师，弟子舆尸。贞凶。</p>
<p>上六：大君有命，开国承家。小人勿用。</p>
<h2 id="08．比"><a href="#08．比" class="headerlink" title="08．比"></a>08．比</h2><p>比：吉。原筮，元，永贞，无咎。不宁方来，后夫凶。</p>
<p>初六：有孚。比之，无咎。有孚盈缶，终来有它。吉。</p>
<p>六二：比之自内。贞吉。</p>
<p>六三：比之匪人。</p>
<p>六四：外比之。贞吉。</p>
<p>九五：显比。王用三驱，失前禽，邑人不诫。吉。</p>
<p>上六：比之无首。凶。</p>
<h2 id="09．小畜"><a href="#09．小畜" class="headerlink" title="09．小畜"></a>09．小畜</h2><p>小畜：亨。密云不雨，自我西郊。</p>
<p>初九：复自道，何其咎。吉。</p>
<p>九二：牵复。吉。</p>
<p>九三：舆说辐，夫妻反目。</p>
<p>六四：有孚。血去，惕出。无咎。</p>
<p>九五：有孚挛如。富以其邻。</p>
<p>上九：既雨，既处。尚德载。妇贞厉。月几望，君子征凶。</p>
<h2 id="10．履"><a href="#10．履" class="headerlink" title="10．履"></a>10．履</h2><p>[履]：履虎尾，不咥人。亨。</p>
<p>初九：素履。往无咎。</p>
<p>九二：履道坦坦。幽人贞吉。</p>
<p>六三：眇能视，跛能履。履虎尾，咥人。凶。武人为于大君。</p>
<p>九四：履虎尾，愬愬。终吉。</p>
<p>九五：夬履。贞厉。</p>
<p>上九：视履，考祥，其旋。元吉。</p>
<h2 id="11．泰"><a href="#11．泰" class="headerlink" title="11．泰"></a>11．泰</h2><p>泰：小往大来，吉，亨。</p>
<p>初九：拔茅茹，以其彙。征吉。</p>
<p>九二：包荒，用冯河，不遐遗。朋亡，得尚于中行。</p>
<p>九三：无平不陂，无往不复。艰贞无咎。勿恤其孚，于食有福。</p>
<p>六四：翩翩。不富以其邻。不戒以孚。</p>
<p>六五：帝乙归妹，以祉。元吉。</p>
<p>上六：城复于隍。勿用师。自邑告命。贞吝。</p>
<h2 id="12．否"><a href="#12．否" class="headerlink" title="12．否"></a>12．否</h2><p>[否]：否之匪人。不利君子贞，大往小来。</p>
<p>初六：拔茅茹，以其彙。贞吉。亨。</p>
<p>六二：包承。小人吉，大人否，亨。</p>
<p>六三：包羞。</p>
<p>九四：有命。无咎。畴离祉。</p>
<p>九五：休否。大人吉。其亡其亡，系于苞桑。</p>
<p>上九：倾否。先否后喜。</p>
<h2 id="13．同人"><a href="#13．同人" class="headerlink" title="13．同人"></a>13．同人</h2><p>[同人]：同人于野。亨。利涉大川。利君子贞。</p>
<p>初九：同人于门。无咎。</p>
<p>六二：同人于宗。吝。</p>
<p>九三：伏戎于莽，升其高陵，三岁不兴。</p>
<p>九四：乘其墉，弗克攻。吉。</p>
<p>九五：同人先号咷，而后笑，大师克相遇。</p>
<p>上九：同人于郊。无悔。</p>
<h2 id="14．大有"><a href="#14．大有" class="headerlink" title="14．大有"></a>14．大有</h2><p>大有：元亨。</p>
<p>初九：无交害。匪咎，艰则无咎。</p>
<p>九二：大车以载。有攸往，无咎。</p>
<p>九三：公用亨于天子，小人弗克。</p>
<p>九四：匪其彭。无咎。</p>
<p>六五：厥孚交如威如，吉。</p>
<p>上九：自天祐之。吉，无不利。</p>
<h2 id="15．谦"><a href="#15．谦" class="headerlink" title="15．谦"></a>15．谦</h2><p>谦：亨。君子有终。</p>
<p>初六：谦谦，君子用涉大川，吉。</p>
<p>六二：鸣谦。贞吉。</p>
<p>九三：劳谦。君子有终。吉。</p>
<p>六四：无不利。撝谦。</p>
<p>六五：不富以其邻。利用侵伐。无不利。</p>
<p>上六：鸣谦。利用行师征邑国。</p>
<h2 id="16．豫"><a href="#16．豫" class="headerlink" title="16．豫"></a>16．豫</h2><p>豫：利建侯行师。</p>
<p>初六：鸣豫。凶。</p>
<p>六二：介于石，不终日。贞吉。</p>
<p>六三：盱豫。悔，迟有悔。</p>
<p>九四：由豫。大有得，勿疑朋盍簪。</p>
<p>六五：贞疾，恒不死。</p>
<p>上六：冥豫。成有渝。无咎。</p>
<h2 id="17．随"><a href="#17．随" class="headerlink" title="17．随"></a>17．随</h2><p>随：元亨，利贞。无咎。</p>
<p>初九：官有渝。贞吉。出门交有功。</p>
<p>六二：系小子，失丈夫。</p>
<p>六三：系丈夫，失小子。随有求，得。利居贞。</p>
<p>九四：随有获。贞凶。有孚，在道，以明。何咎。</p>
<p>九五：孚于嘉。吉。</p>
<p>上六：拘系之，乃从维之。王用亨于西山。</p>
<h2 id="18．蛊"><a href="#18．蛊" class="headerlink" title="18．蛊"></a>18．蛊</h2><p>蛊：元亨。利涉大川，先甲三日，后甲三日。</p>
<p>初六：干父之蛊。有子，考无咎。厉终吉。</p>
<p>九二：干母之蛊。不可贞。</p>
<p>九三：干父之蛊。小有悔，无大咎。</p>
<p>六四：裕父之蛊。往见吝。</p>
<p>六五：干父之蛊，用誉。</p>
<p>上九：不事王侯，高尚其事。</p>
<h2 id="19．临"><a href="#19．临" class="headerlink" title="19．临"></a>19．临</h2><p>临：元亨，利贞。至于八月有凶。</p>
<p>初九：咸临。贞吉。</p>
<p>九二：咸临。吉，无不利。</p>
<p>六三：甘临。无攸利。既忧之，无咎。</p>
<p>六四：至临。无咎。</p>
<p>六五：知临。大君之宜，吉。</p>
<p>上六：敦临。吉，无咎。</p>
<h2 id="20．观"><a href="#20．观" class="headerlink" title="20．观"></a>20．观</h2><p>观：盥而不荐，有孚顒若。</p>
<p>初六：童观。小人无咎，君子吝。</p>
<p>六二：闚观。利女贞。</p>
<p>六三：观我生进退。</p>
<p>六四：观国之光。利用宾于王。</p>
<p>九五：观我生。君子无咎。</p>
<p>上九：观其生。君子无咎。</p>
<h2 id="21．噬嗑"><a href="#21．噬嗑" class="headerlink" title="21．噬嗑"></a>21．噬嗑</h2><p>噬嗑：亨。利用狱。</p>
<p>初九：屦校灭趾。无咎。</p>
<p>六二：噬肤灭鼻。无咎。</p>
<p>六三：噬腊肉，遇毒。小吝，无咎。</p>
<p>九四：噬乾胏，得金矢。利艰贞，吉。</p>
<p>六五：噬乾肉，得黄金。贞厉，无咎。</p>
<p>上九：何校灭耳。凶。</p>
<h2 id="22．贲"><a href="#22．贲" class="headerlink" title="22．贲"></a>22．贲</h2><p>贲：亨，小利有攸往。</p>
<p>初九：贲其趾，舍车而徒。</p>
<p>六二：贲其须。</p>
<p>九三：贲如，濡如。永贞吉。</p>
<p>六四：贲如皤如，白马翰如。匪寇，婚媾。</p>
<p>六五：贲于丘园，束帛戋戋。吝，终吉。</p>
<p>上九：白贲，无咎。</p>
<h2 id="23．剥"><a href="#23．剥" class="headerlink" title="23．剥"></a>23．剥</h2><p>剥：不利有攸往。</p>
<p>初六：剥床以足。蔑贞，凶。</p>
<p>六二：剥床以辨。蔑贞，凶。</p>
<p>六三：剥之，无咎。</p>
<p>六四：剥床以肤。凶。</p>
<p>六五：贯鱼，以宫人宠。无不利。</p>
<p>上九：硕果不食，君子得舆，小人剥庐。</p>
<h2 id="24．复"><a href="#24．复" class="headerlink" title="24．复"></a>24．复</h2><p>复：亨。出入无疾，朋来无咎。反复其道，七日来复。利有攸往。</p>
<p>初九：不远复。无祗悔。元吉。</p>
<p>六二：休复。吉。</p>
<p>六三：频复。厉无咎。</p>
<p>六四：中行独复。</p>
<p>六五：敦复。无悔。</p>
<p>上六：迷复。凶，有灾眚。用行师，终有大败，以其国君凶，至于十年不克征。</p>
<h2 id="25．无妄"><a href="#25．无妄" class="headerlink" title="25．无妄"></a>25．无妄</h2><p>无妄：元亨，利贞。其匪正有眚。不利有攸往。</p>
<p>初九：无妄，往吉。</p>
<p>六二：不耕获，不菑畬。则利用攸往。</p>
<p>六三：无妄之灾，或系之牛。行人之得，邑人之灾。</p>
<p>九四：可贞，无咎。</p>
<p>九五：无妄之疾，勿药有喜。</p>
<p>上九：无妄，行有眚，无攸利。</p>
<h2 id="26．大畜"><a href="#26．大畜" class="headerlink" title="26．大畜"></a>26．大畜</h2><p>大畜：利贞。不家食吉。利涉大川。</p>
<p>初九：有厉。利巳。</p>
<p>九二：舆说輹。</p>
<p>九三：良马逐。利艰贞。曰闲舆卫。利有攸往。</p>
<p>六四：童牛之牿。元吉。</p>
<p>六五：豶豕之牙。吉。</p>
<p>上九：何天之衢。亨。</p>
<h2 id="27．颐"><a href="#27．颐" class="headerlink" title="27．颐"></a>27．颐</h2><p>颐：贞吉。观颐，自求口实。</p>
<p>初九：舍尔灵龟，观我朵颐。凶。</p>
<p>六二：颠颐，拂经于丘。颐征凶。</p>
<p>六三：拂颐。贞凶，十年勿用，无攸利。</p>
<p>六四：颠颐。吉。虎视眈眈，其欲逐逐。无咎。</p>
<p>六五：拂经。居贞吉。不可涉大川。</p>
<p>上九：由颐。厉，吉。利涉大川。</p>
<h2 id="28．大过"><a href="#28．大过" class="headerlink" title="28．大过"></a>28．大过</h2><p>大过：栋挠。利有攸往。亨。</p>
<p>初六：藉用白茅。无咎。</p>
<p>九二：枯杨生稊，老夫得其女妻。无不利。</p>
<p>九三：栋桡。凶。</p>
<p>九四：栋隆。吉。有它，吝。</p>
<p>九五：枯杨生华，老妇得其士夫。无咎无誉。</p>
<p>上六：过涉灭顶，凶。无咎。</p>
<h2 id="29．坎"><a href="#29．坎" class="headerlink" title="29．坎"></a>29．坎</h2><p>习坎：有孚维心，亨。行有尚。</p>
<p>初六：习坎，入于坎窞。凶。</p>
<p>九二：坎有险。求小得。</p>
<p>六三：来之坎，坎险且枕，入于坎窞。勿用。</p>
<p>六四：樽酒，簋贰，用缶，纳约自牖。终无咎。</p>
<p>九五：坎不盈，祗既平。无咎。</p>
<p>上六：系用徽纆，寘于丛棘，三岁不得。凶。</p>
<h2 id="30．离"><a href="#30．离" class="headerlink" title="30．离"></a>30．离</h2><p>离：利贞，亨。畜牝牛吉。</p>
<p>初九：履错然。敬之，无咎。</p>
<p>六二：黄离。元吉。</p>
<p>九三：日昃之离。不鼓缶而歌，则大耋之嗟。凶。</p>
<p>九四：突如，其来如，焚如，死如，弃如。</p>
<p>六五：出涕沱若，戚嗟若。吉。</p>
<p>上九：王用出征，有嘉折首，获匪其丑。无咎。</p>
<p>经下</p>
<h2 id="31．咸"><a href="#31．咸" class="headerlink" title="31．咸"></a>31．咸</h2><p>咸：亨，利贞。取女吉。</p>
<p>初六：咸其拇。</p>
<p>六二：咸其腓。凶。居吉。</p>
<p>九三：咸其股，执其随。往吝。</p>
<p>九四：贞吉，悔亡。憧憧往来，朋从尔思。</p>
<p>九五：咸其脢。无悔。</p>
<p>上六：咸其辅颊舌。</p>
<h2 id="32．恒"><a href="#32．恒" class="headerlink" title="32．恒"></a>32．恒</h2><p>恒：亨。无咎。利贞。利有攸往。</p>
<p>初六：浚恒。贞凶，无攸利。</p>
<p>九二：悔亡。</p>
<p>九三：不恒其德，或承之羞。贞吝。</p>
<p>九四：田无禽。</p>
<p>六五：恒其德。贞妇人吉，夫子凶。</p>
<p>上六：振恒。凶。</p>
<h2 id="33．遯"><a href="#33．遯" class="headerlink" title="33．遯"></a>33．遯</h2><p>遯：亨，小利贞。</p>
<p>初六：遯尾。厉，勿用有攸往。</p>
<p>六二：执之，用黄牛之革，莫之胜说。</p>
<p>九三：系遯。有疾厉。畜臣妾吉。</p>
<p>九四：好遯。君子吉，小人否。</p>
<p>九五：嘉遯。贞吉。</p>
<p>上九：肥遯。无不利。</p>
<h2 id="34．大壮"><a href="#34．大壮" class="headerlink" title="34．大壮"></a>34．大壮</h2><p>大壮：利贞。</p>
<p>初九：壮于趾。征凶。有孚。</p>
<p>九二：贞吉。</p>
<p>九三：小人用壮，君子用罔。贞厉。羝羊触藩，羸其角。</p>
<p>九四：贞吉，悔亡。藩决不羸，壮于大舆之輹。</p>
<p>六五：丧羊于易。无悔。</p>
<p>上六：羝羊触藩，不能退，不能遂。无攸利，艰则吉。</p>
<h2 id="35．晋"><a href="#35．晋" class="headerlink" title="35．晋"></a>35．晋</h2><p>晋：康侯用锡马蕃庶，昼日三接。</p>
<p>初六：晋如，摧如。贞吉。罔孚，裕无咎。</p>
<p>六二：晋如，愁如。贞吉。受兹介福，于其王母。</p>
<p>六三：众允。悔亡。</p>
<p>九四：晋如鼫鼠。贞厉。</p>
<p>六五：悔亡。失得勿恤。往吉，无不利。</p>
<p>上九：晋其角。维用伐邑。厉吉，无咎。贞吝。</p>
<h2 id="36．明夷"><a href="#36．明夷" class="headerlink" title="36．明夷"></a>36．明夷</h2><p>明夷：利艰贞。</p>
<p>初九：明夷于飞，垂其翼。君子于行，三日不食。有攸往，主人有言。</p>
<p>六二：明夷，夷于左股。用拯马壮，吉。</p>
<p>九三：明夷于南狩，得其大首。不可疾贞。</p>
<p>六四：入于左腹，获明夷之心，于出门庭。</p>
<p>六五：箕子之明夷。利贞。</p>
<p>上六：不明，晦。初登于天，后入于地。</p>
<h2 id="37．家人"><a href="#37．家人" class="headerlink" title="37．家人"></a>37．家人</h2><p>家人：利女贞。</p>
<p>初九：闲有家，悔亡。</p>
<p>六二：无攸遂，在中馈。贞吉。</p>
<p>九三：家人嗃嗃。悔厉吉。妇子嘻嘻。终吝。</p>
<p>九四：富家，大吉。</p>
<p>九五：王假有家，勿恤。吉。</p>
<p>上九：有孚威如，终吉。</p>
<h2 id="38-睽"><a href="#38-睽" class="headerlink" title="38.睽"></a>38.睽</h2><p>睽：小事吉。</p>
<p>初九：悔亡。丧马勿逐，自复。见恶人无咎。</p>
<p>九二：遇主于巷。无咎。</p>
<p>六三：见舆曳，其牛掣，其人天且劓。无初有终。</p>
<p>九四：睽孤，遇元夫。交孚，厉无咎。</p>
<p>六五：悔亡。厥宗噬肤。往何咎。</p>
<p>上九：睽孤，见豕负涂，载鬼一车。先张之弧，后说之弧。匪寇，婚媾。往遇雨则吉。</p>
<h2 id="39．蹇"><a href="#39．蹇" class="headerlink" title="39．蹇"></a>39．蹇</h2><p>蹇：利西南，不利东北。利见大人。贞吉。</p>
<p>初六：往蹇来誉。</p>
<p>六二：王臣蹇蹇，匪躬之故。</p>
<p>九三：往蹇来反。</p>
<p>六四：往蹇来连。</p>
<p>九五：大蹇朋来。</p>
<p>上六：往蹇来硕。吉，利见大人。</p>
<h2 id="40．解"><a href="#40．解" class="headerlink" title="40．解"></a>40．解</h2><p>解：利西南。无所往，其来复，吉。有攸往，夙吉。</p>
<p>初六：无咎。</p>
<p>九二：田获三狐，得黄矢。贞吉。</p>
<p>六三：负且乘，致寇至。贞吝。</p>
<p>九四：解而拇，朋至斯。孚。</p>
<p>六五：君子维有解。吉。有孚于小人。</p>
<p>上六：公用射隼于高墉之上，获之。无不利。</p>
<h2 id="41．损"><a href="#41．损" class="headerlink" title="41．损"></a>41．损</h2><p>损：有孚。元吉。无咎。可贞。利有攸往。曷之，用二簋。可用享。</p>
<p>初九：巳事遄往。无咎。酌损之。</p>
<p>九二：利贞。征凶。弗损，益之。</p>
<p>六三：三人行则损一人，一人行则得其友。</p>
<p>六四：损其疾，使遄有喜。无咎。</p>
<p>六五：或益之十朋之龟，弗克违。元吉。</p>
<p>上九：弗损，益之。无咎，贞吉。利有攸往。得臣无家。</p>
<h2 id="42．益"><a href="#42．益" class="headerlink" title="42．益"></a>42．益</h2><p>益：利有攸往，利涉大川。</p>
<p>初九：利用为大作。元吉，无咎。</p>
<p>六二：或益之十朋之龟，弗克违。永贞吉。王用享于帝。吉。</p>
<p>六三：益之。用凶事，无咎。有孚。中行告公用圭。</p>
<p>六四：中行告公从。利用为依迁国。</p>
<p>九五：有孚。惠心，勿问。元吉。有孚。惠我德。</p>
<p>上九：莫益之，或击之。立心勿恒，凶。</p>
<h2 id="43．夬"><a href="#43．夬" class="headerlink" title="43．夬"></a>43．夬</h2><p>夬：扬于王庭，孚号。有厉，告自邑。不利即戎。利有攸往。</p>
<p>初九：壮于前趾。往不胜为咎。</p>
<p>九二：惕号。莫夜有戎，勿恤。</p>
<p>九三：壮于九页。有凶。君子夬夬独行，遇雨若濡。有愠无咎。</p>
<p>九四：臀无肤，其行次且。牵羊悔亡。闻言不信。</p>
<p>九五：苋陆，夬夬中行。无咎。</p>
<p>上六：无号。终有凶。</p>
<h2 id="44．姤"><a href="#44．姤" class="headerlink" title="44．姤"></a>44．姤</h2><p>姤：女壮，勿用取女。</p>
<p>初六：系于金柅。贞吉。有攸往，见凶。羸豕孚蹢躅。</p>
<p>九二：包有鱼。无咎。不利宾。</p>
<p>九三：臀无肤，其行次且。厉，无大咎。</p>
<p>九四：包无鱼。起凶。</p>
<p>九五：以杞包瓜。含章，有陨自天。</p>
<p>上九：姤其角。吝，无咎。</p>
<h2 id="45．萃"><a href="#45．萃" class="headerlink" title="45．萃"></a>45．萃</h2><p>萃：亨。王假有庙。利见大人。亨，利贞。用大牲吉。利有攸往。</p>
<p>初六：有孚不终，乃乱乃萃。若号，一握为笑。勿恤。往无咎。</p>
<p>六二：引吉。无咎。孚乃利用禴。</p>
<p>六三：萃如嗟如。无攸利。往无咎。小吝。</p>
<p>九四：大吉，无咎。</p>
<p>九五：萃有位。无咎。匪孚。元永贞。悔亡。</p>
<p>上六：赍咨，涕 氵夷。无咎。</p>
<h2 id="46．升"><a href="#46．升" class="headerlink" title="46．升"></a>46．升</h2><p>升：元亨。用见大人，勿恤。南征吉。</p>
<p>初六：允升。大吉。</p>
<p>九二：孚乃利用禴。无咎。</p>
<p>九三：升虚邑。</p>
<p>六四：王用亨于岐山。吉，无咎。</p>
<p>六五：贞吉。升阶。</p>
<p>上六：冥升。利于不息之贞。</p>
<h2 id="47．困"><a href="#47．困" class="headerlink" title="47．困"></a>47．困</h2><p>困：亨。贞大人吉，无咎。有言不信。</p>
<p>初六：臀困于株木，入于幽谷，三岁不觌。</p>
<p>九二：困于酒食，朱绂方来。利用享祀。征凶。无咎。</p>
<p>六三：困于石，据于蒺藜。入于其宫，不见其妻。凶。</p>
<p>九四：来徐徐，困于金车。吝有终。</p>
<p>九五：劓刖，困于赤绂，乃徐有说。利用祭祀。</p>
<p>上六：困于葛藟，于臲兀危。曰动悔有悔。征吉。</p>
<h2 id="48．井"><a href="#48．井" class="headerlink" title="48．井"></a>48．井</h2><p>井：改邑不改井。无丧无得。往来井，井汔至，亦未繘井，羸其瓶。凶。</p>
<p>初六：井泥不食，旧井无禽。</p>
<p>九二：井谷，射鲋，瓮敝漏。</p>
<p>九三：井渫不食，为我心恻。可用汲。王明，并受其福。</p>
<p>六四：井甃。无咎。</p>
<p>九五：井冽，寒泉食。</p>
<p>上六：井收，勿幕。有孚。元吉。</p>
<h2 id="49．革"><a href="#49．革" class="headerlink" title="49．革"></a>49．革</h2><p>革：巳日乃孚。元亨，利贞。悔亡。</p>
<p>初九：巩用黄牛之革。</p>
<p>六二：巳日乃革之。征吉，无咎。</p>
<p>九三：征凶。贞厉。革言三就。有孚。</p>
<p>九四：悔亡。有孚。改命吉。</p>
<p>九五：大人虎变。未占有孚。</p>
<p>上六：君子豹变，小人革面。征凶。居贞吉。</p>
<h2 id="50．鼎"><a href="#50．鼎" class="headerlink" title="50．鼎"></a>50．鼎</h2><p>鼎：元吉，亨。</p>
<p>初六：鼎颠趾，利出否，得妾以其子。无咎。</p>
<p>九二：鼎有实，我仇有疾，不我能即。吉。</p>
<p>九三：鼎耳革，其行塞，雉膏不食。方雨，亏悔，终吉。</p>
<p>九四：鼎折足，覆公餗，其形渥。凶。</p>
<p>六五：鼎黄耳，金铉。利贞。</p>
<p>上九：鼎玉铉。大吉，无不利。</p>
<h2 id="51．震"><a href="#51．震" class="headerlink" title="51．震"></a>51．震</h2><p>震：亨。震来虩虩，笑言哑哑，震惊百里，不丧匕鬯。</p>
<p>初九：震来虩虩，后笑言哑哑。吉。</p>
<p>六二：震来厉，亿丧贝。跻于九陵，勿逐，七日得。</p>
<p>六三：震苏苏。震行无眚。</p>
<p>九四：震遂泥。</p>
<p>六五：震往来厉，意无丧，有事。</p>
<p>上六：震索索，视矍矍。征凶。震不于其躬，于其邻。无咎。婚媾有言。</p>
<h2 id="52．艮"><a href="#52．艮" class="headerlink" title="52．艮"></a>52．艮</h2><p>[艮]：艮其背，不获其身，行其庭，不见其人。无咎。</p>
<p>初六：艮其趾。无咎，利永贞。</p>
<p>六二：艮其腓。不拯其随，其心不快。</p>
<p>九三：艮其限，列其夤。厉。熏心。</p>
<p>六四：艮其身。无咎。</p>
<p>六五：艮其辅，言有序。悔亡。</p>
<p>上九：敦艮，吉。</p>
<h2 id="53．渐"><a href="#53．渐" class="headerlink" title="53．渐"></a>53．渐</h2><p>渐：女归吉。利贞。</p>
<p>初六：鸿渐于干。小子厉，有言，无咎。</p>
<p>六二：鸿渐于磐，饮食衎衎。吉。</p>
<p>九三：鸿渐于陆，夫征不复，妇孕不育。凶。利御寇。</p>
<p>六四：鸿渐于木，或得其桷。无咎。</p>
<p>九五：鸿渐于陵。妇三岁不孕，终莫之胜。吉。</p>
<p>上九：鸿渐于陆，其羽可用为仪。吉。</p>
<h2 id="54．归妹"><a href="#54．归妹" class="headerlink" title="54．归妹"></a>54．归妹</h2><p>归妹：征凶，无攸利。</p>
<p>初九：归妹以娣。跛能履。征吉。</p>
<p>九二：眇能视。利幽人之贞。</p>
<p>六三：归妹以须，反归以娣。</p>
<p>九四：归妹愆期，迟归有时。</p>
<p>六五：帝乙归妹，其君之袂，不如其娣之袂良。月几望，吉。</p>
<p>上六：女承筐，无实，士刲羊，无血。无攸利。</p>
<h2 id="55．丰"><a href="#55．丰" class="headerlink" title="55．丰"></a>55．丰</h2><p>丰：亨。王假之，勿忧。宜日中。</p>
<p>初九：遇其配主。虽旬无咎。往有尚。</p>
<p>六二：丰其蔀，日中见斗。往得疑疾。有孚发若，吉。</p>
<p>九三：丰其沛，日中见沬，折其右肱。无咎。</p>
<p>九四：丰其蔀，日中见斗。遇其夷主。吉。</p>
<p>六五：来章，有庆誉。吉。</p>
<p>上六：丰其屋，蔀其家，闚其户，阒其无人，三岁不觌。凶。</p>
<h2 id="56．旅"><a href="#56．旅" class="headerlink" title="56．旅"></a>56．旅</h2><p>旅：小亨。旅贞吉。</p>
<p>初六：旅琐琐，斯其所。取灾。</p>
<p>六二：旅即次，怀其资，得童仆。贞。</p>
<p>九三：旅焚其次，丧其童仆。贞厉。</p>
<p>九四：旅于处，得其资斧。我心不快。</p>
<p>六五：射雉，一矢亡。终以誉命。</p>
<p>上九：鸟焚其巢，旅人先笑后号咷。丧牛于易。凶。</p>
<h2 id="57．巽"><a href="#57．巽" class="headerlink" title="57．巽"></a>57．巽</h2><p>巽：小亨。利有攸往。利见大人。</p>
<p>初六：进退。利武人之贞。</p>
<p>九二：巽在床下。用史巫纷若，吉，无咎。</p>
<p>九三：频巽。吝。</p>
<p>六四：悔亡。田获三品。</p>
<p>九五：贞吉，悔亡，无不利。无初有终。先庚三日，后庚三日，吉。</p>
<p>上九：巽在床下。丧其资斧。贞凶。</p>
<h2 id="58．兑"><a href="#58．兑" class="headerlink" title="58．兑"></a>58．兑</h2><p>兑：亨，利贞。</p>
<p>初九：和兑。吉。</p>
<p>九二：孚兑。吉，悔亡。</p>
<p>六三：来兑。凶。</p>
<p>九四：商兑未宁，介疾有喜。</p>
<p>九五：孚于剥。有厉。</p>
<p>上六：引兑。</p>
<h2 id="59．涣"><a href="#59．涣" class="headerlink" title="59．涣"></a>59．涣</h2><p>涣：亨。王假有庙。利涉大川。利贞。</p>
<p>初六：用拯马壮，吉。</p>
<p>九二：涣奔其机。悔亡。</p>
<p>六三：涣其躬。无悔。</p>
<p>六四：涣其群。元吉。涣有丘，匪夷所思。</p>
<p>九五：涣汗其大号，涣王居。无咎。</p>
<p>上九：涣其血，去逖出。无咎。</p>
<h2 id="60．节"><a href="#60．节" class="headerlink" title="60．节"></a>60．节</h2><p>节：亨。苦节，不可贞。</p>
<p>初九：不出户庭。无咎。</p>
<p>九二：不出门庭。凶。</p>
<p>六三：不节若，则嗟若。无咎。</p>
<p>六四：安节。亨。</p>
<p>九五：甘节。吉，往有尚。</p>
<p>上六：苦节，贞凶。悔亡。</p>
<h2 id="61．中孚"><a href="#61．中孚" class="headerlink" title="61．中孚"></a>61．中孚</h2><p>中孚：豚鱼，吉。利涉大川。利贞。</p>
<p>初九：虞吉。有它，不燕。</p>
<p>九二：鸣鹤在阴，其子和之，我有好爵，吾与尔靡之。</p>
<p>六三：得敌，或鼓或罢，或泣或歌。</p>
<p>六四：月几望，马匹亡。无咎。</p>
<p>九五：有孚挛如，无咎。</p>
<p>上九：翰音登于天。贞凶。</p>
<h2 id="62．小过"><a href="#62．小过" class="headerlink" title="62．小过"></a>62．小过</h2><p>小过：亨，利贞。可小事，不可大事。飞鸟遗之音。不宜上，宜下。大吉。</p>
<p>初六：飞鸟以凶。</p>
<p>六二：过其祖，遇其妣，不及其君，遇其臣。无咎。</p>
<p>九三：弗过防之，从或戕之。凶。</p>
<p>九四：无咎。弗过遇之。往厉必戒。勿用永贞。</p>
<p>六五：密云不雨，自我西郊。公弋，取彼在穴。</p>
<p>上六：弗遇过之，飞鸟离之。凶，是谓灾眚。</p>
<h2 id="63．既济"><a href="#63．既济" class="headerlink" title="63．既济"></a>63．既济</h2><p>既济：亨，小利贞。初吉终乱。</p>
<p>初九：曳其轮，濡其尾。无咎。</p>
<p>六二：妇丧其茀，勿逐，七日得。</p>
<p>九三：高宗伐鬼方，三年克之。小人勿用。</p>
<p>六四：糸需有衣袽，终日戒。</p>
<p>九五：东邻杀牛，不如西邻之禴祭，实受其福。</p>
<p>上六：濡其首。厉。</p>
<h2 id="64．未济"><a href="#64．未济" class="headerlink" title="64．未济"></a>64．未济</h2><p>未济：亨。小狐汔济，濡其尾。无攸利。</p>
<p>初六：濡其尾。吝。</p>
<p>九二：曳其轮。贞吉。</p>
<p>六三：未济。征凶。利涉大川。</p>
<p>九四：贞吉，悔亡。震用伐鬼方，三年，有赏于大国。</p>
<p>六五：贞吉，无悔。君子之光，有孚，吉。</p>
<p>上九：有孚。于饮酒，无咎。濡其首。有孚。失是。</p>
<h1 id="《周易》大传"><a href="#《周易》大传" class="headerlink" title="《周易》大传"></a>《周易》大传</h1><p>彖传</p>
<p>彖上</p>
<ol>
<li>乾</li>
</ol>
<p>大哉乾元，万物资始，乃统天。云行雨施，品物流形。大明终始，六位时成，时乘六龙，以御天。乾道变化，各正性命。保合太和，乃利贞。首出庶物，万国咸宁。</p>
<ol>
<li>坤</li>
</ol>
<p>至哉坤元，万物资生，乃顺承天。坤厚载物，德合无疆。含弘光大，品物咸亨。牝马地类，行地无疆。柔顺利贞，君子攸行。先迷失道，後顺得常。西南得朋，乃与类行。东北丧朋，乃终有庆。安贞之吉，应地无疆。</p>
<p>03．屯</p>
<p>屯，刚柔始交而难生。动乎险中，大亨贞。雷雨之动满盈。天造草昧，宜建侯而不宁。</p>
<ol>
<li>蒙</li>
</ol>
<p>蒙，山下有险，险而止，蒙。蒙亨以亨行，时中也。匪我求童蒙，童蒙求我，志应也。初筮告，以刚中也。再三渎，渎则不告，渎蒙也。蒙以养正，圣功也。</p>
<ol>
<li>需</li>
</ol>
<p>需，须也，险在前也。刚健而不陷，其义不困穷矣。需有孚光亨贞吉，位乎天位，以正中也。利涉大川，往有功也。</p>
<ol>
<li>讼</li>
</ol>
<p>讼，上刚下险，险而健，讼。讼有孚窒惕中吉，刚来而得中也。终凶，讼不可成也。利见大人，尚中正也。不利涉大川，入于渊也。</p>
<ol>
<li>师</li>
</ol>
<p>师，众也。贞，正也。能以众正，可以王矣。刚中而应，行险而顺，以此毒天下，而民从之，吉又何咎矣。</p>
<ol>
<li>比</li>
</ol>
<p>比，吉也。比，辅也，下顺从也。原筮元永贞无咎，以刚中也。不宁方来，上下应也。后夫凶，其道穷也。</p>
<ol>
<li>小畜</li>
</ol>
<p>小畜，柔得位而上下应之，曰小畜。健而巽，刚中而志行，乃亨。密云不雨，尚往也。自我西郊，施未行也。</p>
<ol>
<li>履</li>
</ol>
<p>履，柔履刚也。说而应乎乾，是以履虎尾，不咥人，亨。刚中正，履帝位而不疚，光明也。</p>
<ol>
<li>泰</li>
</ol>
<p>泰，小往大来，吉亨，则是天地交而万物通也，上下交而其志同也。内阳而外阴，内健而外顺，内君子而外小人，君子道长，小人道消也。</p>
<ol>
<li>否</li>
</ol>
<p>否之匪人，不利君子贞，大往小来，则是天地不交而万物不通也，上下不交而天下无邦也。内阴而外阳，内柔而外刚，内小人而外君子，小人道长，君子道消也。</p>
<ol>
<li>同人</li>
</ol>
<p>同人，柔得位得中，而应乎乾，曰同人。同人曰，同人于野，亨，利涉大川，乾行也。文明以健，中正而应，君子正也。唯君子为能通天下之志。</p>
<ol>
<li>大有</li>
</ol>
<p>大有，柔得尊位大中，而上下应之，曰大有。其德刚健而文明，应乎天而时行，是以元亨。</p>
<ol>
<li>谦</li>
</ol>
<p>谦亨，天道下济而光明，地道卑而上行。天道亏盈而益谦，地道变盈而流谦，鬼神害盈而福谦，人道恶盈而好谦。谦尊而光，卑而不可逾，君子之终也。</p>
<ol>
<li>豫</li>
</ol>
<p>豫，刚应而志行，顺以动，豫。豫顺以动，故天地如之，而况建侯行师乎？天地以顺动，故日月不过而四时不忒。圣人以顺动，则刑罚清而民服。豫之时义大矣哉！</p>
<ol>
<li>随</li>
</ol>
<p>随，刚来而下柔，动而说，随。大亨贞无咎，而天下随时。随时之义大矣哉！</p>
<ol>
<li>蛊</li>
</ol>
<p>蛊，刚上而柔下，巽而止，蛊。蛊元亨，而天下治也。利涉大川，往有事也。先甲三日，后甲三日，终则有始，天行也。</p>
<ol>
<li>临</li>
</ol>
<p>临，刚浸而长，说而顺，刚中而应。大亨以正，天之道也。至于八月有凶，消不久也。</p>
<ol>
<li>观</li>
</ol>
<p>大观在上，顺而巽，中正以观天下，观。盥而不荐，有孚顒若，下观而化也。观天之神道，而四时不忒。圣人以神道设教，而天下服矣。</p>
<ol>
<li>噬嗑</li>
</ol>
<p>颐中有物，曰噬嗑。噬嗑而亨，刚柔分，动而明，雷电合而章。柔得中而上行，虽不当位，利用狱也。</p>
<p>22．贲</p>
<p>贲亨，柔来而文刚，故亨。分刚上而文柔，故小利有攸往，天文也。文明以止，人文也。观乎天文，以察时变。观乎人文，以化成天下。</p>
<ol>
<li>剥</li>
</ol>
<p>剥，剥也，柔变刚也。不利有攸往，小人长也。顺而止之，观象也。君子尚消息盈虚，天行也。</p>
<ol>
<li>复</li>
</ol>
<p>复亨，刚反动而以顺行。是以出入无疾，朋来无咎。反复其道，七日来复，天行也。利有攸往，刚长也。复，其见天地之心乎！</p>
<ol>
<li>无妄</li>
</ol>
<p>无妄，刚自外来而为主于内，动而健，刚中而应。大亨以正，天之命也。其匪正有眚，不利有攸往，无妄之往何之矣？天命不祐，行矣哉！</p>
<ol>
<li>大畜</li>
</ol>
<p>大畜，刚健笃实，辉光日新。其德刚上而尚贤，能止健，大正也。不家食吉，养贤也。利涉大川，应乎天也。</p>
<ol>
<li>颐</li>
</ol>
<p>颐贞吉，养正则吉也。观颐，观其所养也。自求口实，观其自养也。天地养万物，圣人养贤以及万民。颐之时大矣哉！</p>
<ol>
<li>大过</li>
</ol>
<p>大过，大者过也。栋挠，本末弱也。刚过而中，巽而说行。利有攸往，乃亨。大过之时大矣哉！</p>
<ol>
<li>坎</li>
</ol>
<p>习坎，重险也。水流而不盈，行险而不失其信。维心亨，乃以刚中也。行有尚，往有功也。天险，不可升也。地险，山川丘陵也。王公设险，以守其国。险之时用大矣哉！</p>
<ol>
<li>离</li>
</ol>
<p>离，丽也。日月丽乎天，百谷草木丽乎土。重明以丽乎正，乃化成天下。柔丽乎中正故亨，是以畜牝牛吉也。</p>
<p>彖下</p>
<ol>
<li>咸</li>
</ol>
<p>咸，感也。柔上而刚下，二气感应以相与。止而说，男下女，是以亨利贞，取女吉也。天地感而万物化生，圣人感人心而天下和平。观其所感，而天地万物之情可见矣。</p>
<ol>
<li>恒</li>
</ol>
<p>恒，久也。刚上而柔下，雷风相与，巽而动，刚柔皆应，恒。恒亨无咎利贞，久于其道也。天地之道，恒久而不已也。利有攸往，终则有始也。日月得天，而能久照。四时变化，而能久成。圣人久于其道，而天下化成。观其所恒，而天地万物之情可见矣。</p>
<p>33．遯</p>
<p>遯亨，遯而亨也。刚当位而应，与时行也。小利贞，浸而长也。遯之时义大矣哉！</p>
<ol>
<li>大壮</li>
</ol>
<p>大壮，大者壮也。刚以动，故壮。大壮利贞，大者正也。正大，而天地之情可见矣。</p>
<ol>
<li>晋</li>
</ol>
<p>晋，进也，明出地上，顺而丽乎大明，柔进而上行，是以康侯用锡马蕃庶，昼日三接也。</p>
<ol>
<li>明夷</li>
</ol>
<p>明入地中，明夷。内文明而外柔顺，以蒙大难，文王以之。利艰贞，晦其明也。内难而能正其志，箕子以之。</p>
<ol>
<li>家人</li>
</ol>
<p>家人，女正位乎内，男正位乎外。男女正，天地之大义也。家人有严君焉，父母之谓也。父父、子子、兄兄、弟弟、夫夫、妇妇，而家道正。正家，而天下定矣。</p>
<ol>
<li>睽</li>
</ol>
<p>睽，火动而上，泽动而下。二女同居，其志不同行。说而丽乎明，柔进而上行，得中而应乎刚，是以小事吉。天地睽而其事同也，男女睽而其志通也，万物睽而其事类也。睽之时用大矣哉！</p>
<ol>
<li>蹇</li>
</ol>
<p>蹇，难也，险在前也。见险而能止，知矣哉！蹇利西南，往得中也。不利东北，其道穷也。利见大人，往有功也。当位贞吉，以正邦也。蹇之时用大矣哉！</p>
<ol>
<li>解</li>
</ol>
<p>解，险以动，动而免乎险，解。解利西南，往得众也。其来复吉，乃得中也。有攸往夙吉，往有功也。天地解而雷雨作，雷雨作而百果草木皆甲坼。解之时大矣哉！</p>
<ol>
<li>损</li>
</ol>
<p>损，损下益上，其道上行。损而有孚，元吉无咎，可贞，利有攸往。曷之用二簋，可用享。二簋应有时，损刚益柔有时。损益盈虚，与时偕行。</p>
<ol>
<li>益</li>
</ol>
<p>益，损上益下，民说无疆。自上下下，其道大光。利有攸往，中正有庆。利涉大川，木道乃行。益动而巽，日进无疆。天施地生，其益无方。凡益之道，与时偕行。</p>
<p>43.夬</p>
<p>夬，决也，刚决柔也。健而说，决而和。扬于王庭，柔乘五刚也。孚号有厉，其危乃光也。告自邑不利即戎，所尚乃穷也。利有攸往，刚长乃终也。</p>
<p>44．姤</p>
<p>姤，遇也，柔遇刚也。勿用取女，不可与长也。天地相遇，品物咸章也。刚遇中正，天下大行也。姤之时义大矣哉！</p>
<ol>
<li>萃</li>
</ol>
<p>萃，聚也。顺以说，刚中而应，故聚也。王假有庙，致孝享也。利见大人亨，聚以正也。用大牲吉，利有攸往，顺天命也。观其所聚，而天地万物之情可见矣。</p>
<ol>
<li>升</li>
</ol>
<p>柔以时升，巽而顺，刚中而应，是以大亨。用见大人勿恤，有庆也。南征吉，志行也。</p>
<ol>
<li>困</li>
</ol>
<p>困，刚揜也。险以说，困而不失其所亨，其唯君子乎！贞大人吉，以刚中也。有言不信，尚口乃穷也。</p>
<ol>
<li>井</li>
</ol>
<p>巽乎水而上水，井。井，养而不穷也。改邑不改井，乃以刚中也。汔至亦未繘井，未有功也。羸其瓶，是以凶也。</p>
<ol>
<li>革</li>
</ol>
<p>革，水火相息，二女同居，其志不相得，曰革。巳日乃孚，革而信之。文明以说，大亨以正。革而当，其悔乃亡。天地革，而四时成。汤武革命，顺乎天而应乎人。革之时大矣哉！</p>
<ol>
<li>鼎</li>
</ol>
<p>鼎，象也。以木巽火，亨饪也。圣人亨以享上帝，而大亨以养圣贤。巽而耳目聪明，柔进而上行，得中而应乎刚，是以元亨。</p>
<ol>
<li>震</li>
</ol>
<p>震亨，震来虩虩，恐致福也。笑言哑哑，后有则也。震惊百里，惊远而惧迩也。[不丧匕鬯]，出可以守宗庙社稷，以为祭主也。</p>
<ol>
<li>艮</li>
</ol>
<p>艮，止也。时止则止，时行则行，动静不失其时，其道光明。艮其止，止其所也。上下敌应，不相与也。是以不获其身，行其庭不见其人，无咎也。</p>
<ol>
<li>渐</li>
</ol>
<p>渐，之进也，女归吉也。进得位，往有功也。进以正，可以正邦也。其位，刚得中也。止而巽，动不穷也。</p>
<ol>
<li>归妹</li>
</ol>
<p>归妹，天地之大义也。天地不交，而万物不兴。归妹，人之终始也。说以动，所归妹也。征凶，位不当也。无攸利，柔乘刚也。</p>
<ol>
<li>丰</li>
</ol>
<p>丰，大也。明以动，故丰。王假之，尚大也。勿忧宜日中，宜照天下也。日中则昃，月盈则食，天地盈虚，与时消息，而况于人乎，况于鬼神乎？</p>
<ol>
<li>旅</li>
</ol>
<p>旅，小亨，柔得中乎外，而顺乎刚，止而丽乎明，是以小亨旅贞吉也。旅之时义大矣哉！</p>
<ol>
<li>巽</li>
</ol>
<p>重巽以申命，刚巽乎中正而志行。柔皆顺乎刚，是以小亨，利有攸往，利见大人。</p>
<ol>
<li>兑</li>
</ol>
<p>兑，说也。刚中而柔外，说以利贞，是以顺乎天，而应乎人。说以先民，民忘其劳。说以犯难，民忘其死。兑之大，民劝矣哉！</p>
<ol>
<li>涣</li>
</ol>
<p>涣亨，刚来而不穷，柔得位乎外，而上同。王假有庙，王乃在中也。利涉大川，乘木有功也。</p>
<ol>
<li>节</li>
</ol>
<p>节亨，刚柔分而刚得中。苦节不可贞，其道穷也。说以行险，当位以节，中正以通。天地节，而四时成。节以制度，不伤财，不害民。</p>
<ol>
<li>中孚</li>
</ol>
<p>中孚，柔在内而刚得中，说而巽，孚乃化邦也。豚鱼吉，信及豚鱼也。利涉大川，乘木舟虚也。中孚以利贞，乃应乎天也。</p>
<ol>
<li>小过</li>
</ol>
<p>小过，小者过而亨也。过以利贞，与时行也。柔得中，是以小事吉也。刚失位而不中，是以不可大事也。有飞鸟之象焉，飞鸟遗之音，不宜上宜下大吉，上逆而下顺也。</p>
<ol>
<li>既济</li>
</ol>
<p>既济亨，小者亨也。利贞，刚柔正而位当也。初吉，柔得中也。终止则乱，其道穷也。</p>
<ol>
<li>未济</li>
</ol>
<p>未济亨，柔得中也。小狐汔济，未出中也。濡其尾，无攸利，不续终也。虽不当位，刚柔应也。</p>
<h1 id="象传"><a href="#象传" class="headerlink" title="象传"></a>象传</h1><p>象上</p>
<ol>
<li>乾</li>
</ol>
<p>天行，健；君子以自强不息。</p>
<p>潜龙勿用，阳在下也。见龙在田，德施普也。终日乾乾，反复道也。或跃在渊，进无咎也。飞龙在天，大人造也。亢龙有悔，盈不可久也。用九，天德不可为首也。</p>
<ol>
<li>坤</li>
</ol>
<p>地势，坤；君子以厚德载物。</p>
<p>履霜坚冰，阴始凝也。驯致其道，至坚冰也。六二之动，直以方也。不习无不利，地道光也。含章可贞，以时发也。或从王事，知光大也。括囊无咎，慎不害也。黄裳元吉，文在中也。龙战于野，其道穷也。用六永贞，以大终也。</p>
<p>03．屯</p>
<p>云雷，屯；君子以经纶。</p>
<p>虽磐桓，志行正也。以贵下贱，大得民也。六二之难，乘刚也。十年乃字，反常也。即鹿无虞，以从禽也。君子舍之，往吝穷也。求而往，明也。屯其膏，施未光也。泣血涟如，何可长也。</p>
<ol>
<li>蒙</li>
</ol>
<p>山下出泉，蒙；君子以果行育德。</p>
<p>利用刑人，以正法也。子克家，刚柔接也。勿用取女，行不顺也。困蒙之吝，独远实也。童蒙之吉，顺以巽也。利用御寇，上下顺也。</p>
<ol>
<li>需</li>
</ol>
<p>云上于天，需；君子以饮食宴乐。</p>
<p>需于郊，不犯难行也。利用恒无咎，未失常也。需于沙，衍在中也。虽小有言，以终吉也。需于泥，灾在外也。自我致寇，敬慎不败也。需于血，顺以听也。酒食贞吉，以中正也。不速之客来，敬之终吉。虽不当位，未大失也。</p>
<ol>
<li>讼</li>
</ol>
<p>天与水违行，讼；君子以作事谋始。</p>
<p>不永所事，讼不可长也。虽小有言，其辩明也。不克讼，归逋窜也。自下讼上，患至掇也。食旧德，从上吉也。复即命渝，安贞不失也。讼元吉，以中正也。以讼受服，亦不足敬也。</p>
<ol>
<li>师</li>
</ol>
<p>地中有水，师；君子以容民畜众。</p>
<p>师出以律，失律凶也。在师中吉，承天宠也。王三锡命，怀万邦也。师或舆尸，大无功也。左次无咎，未失常也。长子帅师，以中行也。弟子舆尸，使不当也。大君有命，以正功也。小人勿用，必乱邦也。</p>
<ol>
<li>比</li>
</ol>
<p>地上有水，比；先王以建万国，亲诸侯。</p>
<p>比之初六，有它吉也。比之自内，不自失也。比之匪人，不亦伤乎？外比于贤，以从上也。显比之吉，位正中也。舍逆取顺，失前禽也。邑人不诫，上使中也。比之无首，无所终也。</p>
<ol>
<li>小畜</li>
</ol>
<p>风行天上，小畜；君子以懿文德。</p>
<p>复自道，其义吉也。牵复在中，亦不自失也。夫妻反目，不能正室也。有孚惕出，上合志也。有孚挛如，不独富也。既雨既处，德积载也。君子征凶，有所疑也。</p>
<ol>
<li>履</li>
</ol>
<p>上天下泽，履；君子以辩上下，定民志。</p>
<p>素履之往，独行愿也。幽人贞吉，中不自乱也。眇能视，不足以有明也。跛能履，不足以与行也。咥人之凶，位不当也。武人为于大君，志刚也。愬愬终吉，志行也。夬履贞厉，位正当也。元吉在上，大有庆也。</p>
<ol>
<li>泰</li>
</ol>
<p>天地交，泰；后以财成天地之道，辅相天地之宜，以左右民。</p>
<p>拔茅征吉，志在外也。包荒得尚于中行，以光大也。无往不复，天地际也。翩翩不富，皆失实也。不戒以孚，中心愿也。以祉元吉，中以行愿也。城复于隍，其命乱也。</p>
<ol>
<li>否</li>
</ol>
<p>天地不交，否；君子以俭德辟难，不可荣以禄。</p>
<p>拔茅贞吉，志在君也。大人否亨，不乱群也。包羞，位不当也。有命无咎，志行也。大人之吉，位正当也。否终则倾，何可长也。</p>
<ol>
<li>同人</li>
</ol>
<p>天与火，同人；君子以类族辨物。</p>
<p>出门同人，又谁咎也。同人于宗，吝道也。伏戎于莽，敌刚也。三岁不兴，安行也。乘其墉，义弗克也。其吉，则困而反则也。同人之先，以中直也。大师相遇，言相克也。同人于郊，志未得也。</p>
<ol>
<li>大有</li>
</ol>
<p>火在天上，大有；君子以遏恶扬善，顺天休命。</p>
<p>大有初九，无交害也。大车以载，积中不败也。公用亨于天子，小人害也。匪其彭无咎，明辨皙也。厥孚交如，信以发志也。威如之吉，易而无备也。大有上吉，自天祐也。</p>
<ol>
<li>谦</li>
</ol>
<p>地中有山，谦；君子以裒多益寡，称物平施。</p>
<p>谦谦君子，卑以自牧也。鸣谦贞吉，中心得也。劳谦君子，万民服也。无不利撝谦，不违则也。利用侵伐，征不服也。鸣谦，志未得也。可用行师，征邑国也。</p>
<ol>
<li>豫</li>
</ol>
<p>雷出地奋，豫；先王以作乐崇德，殷荐之上帝，以配祖考。</p>
<p>初六鸣豫，志穷凶也。不终日贞吉，以中正也。盱豫有悔，位不当也。由豫大有得，志大行也。六五贞疾，乘刚也。恒不死，中未亡也。冥豫在上，何可长也？</p>
<ol>
<li>随</li>
</ol>
<p>泽中有雷，随；君子以向晦入宴息。</p>
<p>官有渝，从正吉也。出门交有功，不失也。系小子，弗兼与也。系丈夫，志舍下也。随有获，其义凶也。有孚在道，明功也。孚于嘉吉，位正中也。拘系之，上穷也。</p>
<ol>
<li>蛊</li>
</ol>
<p>山下有风，蛊；君子以振民育德。</p>
<p>干父之蛊，意承考也。干母之蛊，得中道也。干父之蛊，终无咎也。裕父之蛊，往未得也。干父用誉，承以德也。不事王侯，志可则也。</p>
<ol>
<li>临</li>
</ol>
<p>泽上有地，临；君子以教思无穷，容保民无疆。</p>
<p>咸临贞吉，志行正也。咸临吉无不利，未顺命也。甘临，位不当也。既忧之，咎不长也。至临无咎，位当也。大君之宜，行中之谓也。敦临之吉，志在内也。</p>
<ol>
<li>观</li>
</ol>
<p>风行地上，观；先王以省方观民设教。</p>
<p>初六童观，小人道也。窥观女贞，亦可丑也。观我生进退，未失道也。观国之光，尚宾也。观我生，观民也。观其生，志未平也。</p>
<ol>
<li>噬嗑</li>
</ol>
<p>雷电，噬嗑；先王以明罚勅法。</p>
<p>屦校灭趾，不行也。噬肤灭鼻，乘刚也。遇毒，位不当也。利艰贞吉，未光也。贞厉无咎，得当也。何校灭耳，聪不明也。</p>
<ol>
<li>贲</li>
</ol>
<p>山下有火，贲；君子以明庶政，无敢折狱。</p>
<p>舍车而徒，义弗乘也。贲其须，与上兴也。永贞之吉，终莫之陵也。六四，当位疑也。匪寇婚媾，终无尤也。六五之吉，有喜也。白贲无咎，上得志也。</p>
<ol>
<li>剥</li>
</ol>
<p>山附于地，剥；上以厚下安宅。</p>
<p>剥床以足，以灭下也。剥床以辨，未有与也。剥之无咎，失上下也。剥床以肤，切近灾也。以宫人宠，终无尤也。君子得舆，民所载也。小人剥庐，终不可用也。</p>
<ol>
<li>复</li>
</ol>
<p>雷在地中，复；先王以至日闭关，商旅不行，后不省方。</p>
<p>不远之复，以修身也。休复之吉，以下仁也。频复之厉，义无咎也。中行独复，以从道也。敦复无悔，中以自考也。迷复之凶，反君道也。</p>
<ol>
<li>无妄</li>
</ol>
<p>天下雷行，物与无妄；先王以茂对时育万物。</p>
<p>无妄之往，得志也。不耕获，未富也。行人得牛，邑人灾也。可贞无咎，固有之也。无妄之药，不可试也。无妄之行，穷之灾也。</p>
<ol>
<li>大畜</li>
</ol>
<p>天在山中，大畜；君子以多识前贤往行，以畜其德。</p>
<p>有厉利巳，不犯灾也。舆说輹，中无尤也。利有攸往，上合志也。六四元吉，有喜也。六五之吉，有庆也。何天之衢，道大行也。</p>
<ol>
<li>颐</li>
</ol>
<p>山下有雷，颐；君子以慎言语，节饮食。</p>
<p>观我朵颐，亦不足贵也。六二征凶，行失类也。十年勿用，道大悖也。颠颐之吉，上施光也。居贞之吉，顺以从上也。由颐厉吉，大有庆也。</p>
<ol>
<li>大过</li>
</ol>
<p>泽灭木，大过；君子以独立不惧，遁世无闷。</p>
<p>藉用白茅，柔在下也。老夫女妻，过以相与也。栋桡之凶，不可以有辅也。栋隆之吉，不桡乎下也。枯杨生华，何可久也。无妇士夫，亦可丑也。过涉之凶，不可咎也。</p>
<ol>
<li>坎</li>
</ol>
<p>水洊至，习坎；君子以常德行，习教事。</p>
<p>习坎入坎，失道凶也。求小得，未出中也。来之坎坎，终无功也。樽酒簋贰，刚柔际也。坎不盈，中未大也。上六失道，凶三岁也。</p>
<ol>
<li>离</li>
</ol>
<p>明两作，离；大人以继明照于四方。</p>
<p>履错之敬，以辟咎也。黄离元吉，得中道也。日昃之离，何可久也？突如其来如，无所容也。六五之吉，离王公也。王用出征，以正邦也。</p>
<p>象下</p>
<ol>
<li>咸</li>
</ol>
<p>山上有泽，咸；君子以虚受人。</p>
<p>咸其拇，志在外也。虽凶居吉，顺不害也。咸其股，亦不处也。志在随人，所执下也。贞吉悔亡，未感害也。憧憧往来，未光大也。咸其脢，志末也。咸其辅颊舌，滕口说也。</p>
<ol>
<li>恒</li>
</ol>
<p>雷风，恒；君子以立不易方。</p>
<p>浚恒之凶，始求深也。九二悔亡，能久中也。不恒其德，无所容也。久非其位，安得禽也。妇人贞吉，从一而终也。夫子制义，从妇凶也。振恒在上，大无功也。</p>
<p>33.遯</p>
<p>天下有山，遯；君子以远小人，不恶而严。</p>
<p>遯尾之厉，不往何灾也？执用黄牛，固志也。系遯之厉，有疾惫也。畜臣妾吉，不可大事也。君子好遯，小人否也。嘉遯贞吉，以正志也。肥遯无不利，无所疑也。</p>
<ol>
<li>大壮</li>
</ol>
<p>雷在天上，大壮；君子以非礼弗履。</p>
<p>壮于趾，其孚穷也。九二贞吉，以中也。小人用壮，君子罔也。藩决不羸，尚往也。丧羊于易，位不当也。不能退不能遂，不详也。艰则吉，咎不长也。</p>
<ol>
<li>晋</li>
</ol>
<p>明出地上，晋；君子以自昭明德。</p>
<p>晋如摧如，独行正也。裕无咎，未受命也。受兹介福，以中正也。众允之志，上行也。鼫鼠贞厉，位不当也。失得勿恤，往有庆也。维用伐邑，道未光也。</p>
<ol>
<li>明夷</li>
</ol>
<p>明入地中，明夷；君子以莅众，用晦而明。</p>
<p>君子于行，义不食也。六二之吉，顺以则也。南狩之志，乃大得也。入于左腹，获心意也。箕子之贞，明不可息也。初登于天，照四国也。后入于地，失则也。</p>
<ol>
<li>家人</li>
</ol>
<p>风自火出，家人；君子以言有物而行有恒。</p>
<p>闲有家，志未变也。六二之吉，顺以巽也。家人嗃嗃，未失也。妇子嘻嘻，失家节也。富家大吉，顺在位也。王假有家，交相爱也。威如之吉，反身之谓也。</p>
<ol>
<li>睽</li>
</ol>
<p>上火下泽，睽；君子以同而异。</p>
<p>见恶人，以辟咎也。遇主于巷，未失道也。见舆曳，位不当也。无初有终，遇刚也。交孚无咎，志行也。厥宗噬肤，往有庆也。遇雨之吉，群疑亡也。</p>
<ol>
<li>蹇</li>
</ol>
<p>山上有水，蹇；君子以反身修德。</p>
<p>往蹇来誉，宜待也。王臣蹇蹇，终无尤也。往蹇来反，内喜之也。往蹇来连，当位实也。大蹇朋来，以中节也。往蹇来硕，志在内也。利见大人，以从贵也。</p>
<ol>
<li>解</li>
</ol>
<p>雷雨作，解；君子以赦过宥罪。</p>
<p>刚柔之际，义无咎也。九二贞吉，得中道也。负且乘，亦可丑也。自我致戎，又谁咎也？解而拇，未当位也。君子有解，小人退也。公用射隼，以解悖也。</p>
<ol>
<li>损</li>
</ol>
<p>山下有泽，损；君子以惩忿窒欲。</p>
<p>巳事遄往，尚合志也。九二利贞，中以为志也。一人行，三则疑也。损其疾，亦可喜也。六五元吉，自上祐也。弗损益之，大得志也。</p>
<ol>
<li>益</li>
</ol>
<p>风雷，益；君子以见善则迁，有过则改。</p>
<p>元吉无咎，下不厚事也。或益之，自外来也。益用凶事，固有之也。告公从，以益志也。有孚惠心，勿问之矣。惠我德，大得志也。莫益之，偏辞也。或击之，自外来也。</p>
<p>43.夬</p>
<p>泽上于天，夬；君子以施禄及下，居德则忌。</p>
<p>不胜而往，咎也。有戎勿恤，得中道也。君子夬夬，终无咎也。其行次且，位不当也。闻言不信，聪不明也。中行无咎，中未光也。无号之凶，终不可长也。</p>
<p>44.姤</p>
<p>天下有风，姤；后以施命诰四方。</p>
<p>系于金柅，柔道牵也。包有鱼，义不及宾也。其行次且，行未牵也。无鱼之凶，远民也。九五含章，中正也。有陨自天，志不舍命也。姤其角，上穷吝也。</p>
<ol>
<li>萃</li>
</ol>
<p>泽上于地，萃；君子以除戎器，戒不虞。</p>
<p>乃乱乃萃，其志乱也。引吉无咎，中未变也。往无咎，上巽也。大吉无咎，位不当也。萃有位，志未光也。赍咨涕氵夷，未安上也。</p>
<ol>
<li>升</li>
</ol>
<p>地中生木，升；君子以顺德，积小以高大。</p>
<p>允升大吉，上合志也。九二之孚，有喜也。升虚邑，无所疑也。王用亨于岐山，顺事也。贞吉升阶，大得志也。冥升在上，消不富也。</p>
<ol>
<li>困</li>
</ol>
<p>泽无水，困；君子以致命遂志。</p>
<p>入于幽谷，幽不明也。困于酒食，中有庆也。据于蒺藜，乘刚也。入于其宫不见其妻，不祥也。来徐徐，志在下也。虽不当位，有与也。劓刖，志未得也。乃徐有说，以中直也。利用祭祀，受福也。困于葛藟，未当也。动悔有悔，吉行也。</p>
<ol>
<li>井</li>
</ol>
<p>木上有水，井；君子以劳民劝相。</p>
<p>井泥不食，下也。旧井无禽，时舍也。井谷射鲋，无与也。井渫不食，行恻也。求王明，受福也。井甃无咎，修井也。寒泉之食，中正也。元吉在上，大成也。</p>
<ol>
<li>革</li>
</ol>
<p>泽中有火，革；君子以治历明时。</p>
<p>巩用黄牛，不可以有为也。巳日革之，行有嘉也。革言三就，又何之矣。改命之吉，信志也。大人虎变，其文炳也。君子豹变，其文蔚也。小人革面，顺以从君也。</p>
<ol>
<li>鼎</li>
</ol>
<p>木上有火，鼎；君子以正位凝命。</p>
<p>鼎颠趾，未悖也。利出否，以从贵也。鼎有实，慎所之也。我仇有疾，终无尤也。鼎耳革，失其义也。覆公饣束，信如何也。鼎黄耳，中以为实也。玉铉在上，刚柔节也。</p>
<ol>
<li>震</li>
</ol>
<p>洊雷，震；君子以恐惧修省。</p>
<p>震来虩虩，恐致福也。笑言哑哑，后有则也。震来厉，乘刚也。震苏苏，位不当也。震遂泥，未光也。震往来厉，危行也。其事在中，大无丧也。震索索，中未得也。虽凶无咎，畏邻戒也。</p>
<ol>
<li>艮</li>
</ol>
<p>兼山，艮；君子以思不出其位。</p>
<p>艮其趾，未失正也。不拯其随，未退听也。艮其限，危熏心也。艮其身，止诸躬也。艮其辅，以中正也。敦艮之吉，以厚终也。</p>
<ol>
<li>渐</li>
</ol>
<p>山上有木，渐；君子以居贤德善俗。</p>
<p>小子之厉，义无咎也。饮食衎衎，不素饱也。夫征不复，离群丑也。妇孕不育，失其道也。利用御寇，顺相保也。或得其桷，顺以巽也。终莫之胜吉，得所愿也。其羽可用为仪吉，不可乱也。</p>
<ol>
<li>归妹</li>
</ol>
<p>泽上有雷，归妹；君子以永终知敝。</p>
<p>归妹以娣，以恒也。跛能履吉，相承也。利幽人之贞，未变常也。归妹以须，未当也。愆期之志，有待而行也。帝乙归妹，不如其娣之袂良也。其位在中，以贵行也。上六无实，承虚筐也。</p>
<ol>
<li>丰</li>
</ol>
<p>雷电皆至，丰；君子以折狱致刑。</p>
<p>虽旬无咎，过旬灾也。有孚发若，信以发志也。丰其沛，不可大事也。折其右肱，终不可用也。丰其蔀，位不当也。日中见斗，幽不明也。遇其夷主，吉行也。六五之吉，有庆也。丰其屋，天际翔也。窥其户阒其无人，自藏也。</p>
<ol>
<li>旅</li>
</ol>
<p>山上有火，旅；君子以明慎用刑，而不留狱。</p>
<p>旅琐琐，志穷灾也。得童仆贞，终无尤也。旅焚其次，亦以伤矣。以旅与下，其义丧也。旅于处，未得位也。得其资斧，心未快也。终以誉命，上逮也。以旅在上，其义焚也。丧牛于易，终莫之闻也。</p>
<ol>
<li>巽</li>
</ol>
<p>随风，巽；君子以申命行事。</p>
<p>进退，志疑也。利武人之贞，志治也。纷若之吉，得中也。频巽之吝，志穷也。田获三品，有功也。九五之吉，位正中也。巽在床下，上穷也。丧其资斧，正乎凶也。</p>
<ol>
<li>兑</li>
</ol>
<p>丽泽，兑；君子以朋友讲习。</p>
<p>和兑之吉，行未疑也。孚兑之吉，信志也。来兑之凶，位不当也。九四之喜，有庆也。孚于剥，位正当也。上六引兑，未光也。</p>
<ol>
<li>涣</li>
</ol>
<p>风行水上，涣；先王以享于帝，立庙。</p>
<p>初六之吉，顺也。涣奔其机，得愿也。涣其躬，志在外也。涣其群元吉，光大也。王居无咎，正位也。涣其血，远害也。</p>
<ol>
<li>节</li>
</ol>
<p>泽上有水，节；君子以制数度，议德行。</p>
<p>不出户庭，知通塞也。不出门庭凶，失时极也。不节之嗟，又谁咎也？安节之亨，承上道也。甘节之吉，居位中也。苦节贞凶，其道穷也。</p>
<ol>
<li>中孚</li>
</ol>
<p>泽上有风，中孚；君子以议狱缓死。</p>
<p>初九虞吉，志未变也。其子和之，中心愿也。或鼓或罢，位不当也。马匹亡，绝类上也。有孚挛如，位正当也。翰音登于天，何可长也？</p>
<ol>
<li>小过</li>
</ol>
<p>山上有雷，小过；君子以行过乎恭，丧过乎哀，用过乎俭。</p>
<p>飞鸟以凶，不可如何也。不及其君，臣不可过也。从或戕之，凶如何也？弗过遇之，位不当也。往厉必戒，终不可长也。密云不雨，已上也。弗遇过之，已亢也。</p>
<ol>
<li>既济</li>
</ol>
<p>水在火上，既济；君子以思患而豫防之。</p>
<p>曳其轮，义无咎也。七日得，以中道也。三年克之，惫也。终日戒，有所疑也。东邻杀牛，不如西邻之时也。实受其福，吉大来也。濡其首厉，何可久也？</p>
<ol>
<li>未济</li>
</ol>
<p>火在水上，未济；君子以慎辨物居方。</p>
<p>濡其尾，亦不知极也。九二贞吉，中以行正也。未济征凶，位不当也。贞吉悔亡，志行也。君子之光，其晖吉也。饮酒濡首，亦不知节也。</p>
<p>文言传</p>
<p>乾文言</p>
<p>元者，善之长也；亨者，嘉之会也；利者，义之和也；贞者，事之干也。君子体仁，足以长人；嘉会，足以合礼；利物，足以和义；贞固，足以干事。君子行此四德者，故曰：“乾：元亨利贞。”</p>
<p>初九曰“潜龙勿用”，何谓也？子曰：“龙，德而隐者也。不易乎世，不成乎名，遯世无闷，不见是而无闷，乐则行之，忧则违之，确乎其不可拔，潜龙也。”</p>
<p>九二曰“见龙在田，利见大人”，何谓也？子曰：“龙，德而正中者也。庸言之信，庸行之谨，闲邪存其诚，善世而不伐，德博而化。《易》曰‘见龙在田，利见大人’，君德也。”</p>
<p>九三曰“君子终日乾乾，夕惕若，厉无咎”，何谓也？子曰：“君子进德修业。忠信，所以进德也；修辞立其诚，所以居业也。知至至之，可与几也。知终终之，可与存义也。是故居上位而不骄，在下位而不忧，故‘乾乾’因其时而‘惕’，虽危‘无咎’矣。”</p>
<p>九四曰“或跃在渊，无咎”，何谓也？子曰：“上下无常，非为邪也。进退无恒，非离群也。君子进德修业，欲及时也。故‘无咎’。”</p>
<p>九五曰“飞龙在天，利见大人”，何谓也？子曰：“同声相应，同气相求。水流湿，火就燥。云从龙，风从虎。圣人作，而万物睹。本乎天者亲上，本乎地者亲下，则各从其类也。”</p>
<p>上九曰“亢龙有悔”，何谓也？子曰：“贵而无位，高而无民，贤人在下位而无辅，是以动而有悔也。”</p>
<p>“潜龙勿用”，下也。“见龙在田”，时舍也。“终日乾乾”，行事也。“或跃在渊”，自试也。“飞龙在天”，上治也。“亢龙有悔”，穷之灾也。乾元“用九”，天下治也。</p>
<p>“潜龙勿用”，阳气潜藏。“见龙在田”，天下文明。“终日乾乾”，与时偕行。“或跃在渊”，乾道乃革。“飞龙在天”，乃位乎天德。“亢龙有悔”，与时偕极。乾元“用九”，乃见天则。</p>
<p>“乾元”者，始而“亨”者也。“利贞”者，性情也。乾始能以美利利天下，不言所利，大矣哉！</p>
<p>大哉，乾乎！刚健中正，纯粹精也。六爻发挥，旁通情也。时乘六龙，以御天也。云行雨施，天下平也。君子以成德为行，日可见之行也。</p>
<p>“潜”之为言也，隐而未见，行而未成，是以君子弗用也。</p>
<p>君子学以聚之，问以辩之，宽以居之，仁以行之。《易》曰“见龙在田，利见大人”，君德也。</p>
<p>九三重刚而不中，上不在天，下不在田，故“乾乾”因其时而“惕”，虽危“无咎”矣。</p>
<p>九四重刚而不中，上不在天，下不在田，中不在人，故“或”之。“或”之者，疑之也。故“无咎”。</p>
<p>夫大人者，与天地合其德，与日月合其明，与四时合其序，与鬼神合其吉凶，先天而天弗违，后天而奉天时。天且弗违，而况于人乎？况于鬼神乎？</p>
<p>“亢”之为言也，知进而不知退，知存而不知亡，知得而不知丧。其唯圣人乎，知进退存亡，而不失其正者，其唯圣人乎！</p>
<p>坤文言</p>
<p>坤至柔而动也刚，至静而德方，后得主而有常，含万物而化光。坤道其顺乎，承天而时行。</p>
<p>积善之家，必有余庆；积不善之家，必有余殃。臣弑其君，子弑其父，非一朝一夕之故，其所由来者渐矣，由辩之不早辩也。《易》曰“履霜，坚冰至”，盖言顺也。</p>
<p>“直”，其正也；“方”，其义也。君子敬以直内，义以方外，敬义立而德不孤。“直方大，不习无不利”，则不疑其所行也。</p>
<p>阴虽有美含之，以从王事，弗敢成也，地道也，妻道也，臣道也。地道“无成”，而代“有终”也。</p>
<p>天地变化，草木蕃。天地闭，贤人隐。《易》曰“括囊，无咎无誉”，盖言谨也。</p>
<p>君子黄中通理，正位居体，美在其中，而畅于四支，发于事业，美之至也。</p>
<p>阴疑于阳必战，为其嫌于无阳也，故称“龙”焉。犹未离其类也，故称“血”焉。夫“玄黄”者，天地之杂也，天玄而地黄。</p>
<p>图片</p>
<p>系辞传</p>
<p>系辞上</p>
<p>天尊地卑，乾坤定矣。卑高以陈，贵贱位矣。动静有常，刚柔断矣。方以类聚，物以群分，吉凶生矣。在天成象，在地成形，变化见矣。是故刚柔相摩，八卦相荡，鼓之以雷霆，润之以风雨，日月运行，一寒一暑。乾道成男，坤道成女。乾知大始，坤作成物。乾以易知，坤以简能。易则易知，简则易从。易知则有亲，易从则有功。有亲则可久，有功则可大。可久则贤人之德，可大则贤人之业。易简，而天下之理得矣。天下之理得，而成位乎其中矣。</p>
<p>圣人设卦观象，系辞焉而明吉凶，刚柔相推而生变化。是故吉凶者，失得之象也；悔吝者，忧虞之象也；变化者，进退之象也；刚柔者，昼夜之象也。六爻之动，三极之道也。是故君子所居而安者，易之序也；所乐而玩者，爻之辞也。是故君子居则观其象而玩其辞，动则观其变而玩其占，是以“自天祐之，吉无不利”。</p>
<p>彖者，言乎象者也。爻者，言乎变者也。吉凶者，言乎其失得也。悔吝者，言乎其小疵也。无咎者，善补过也。是故列贵贱者存乎位，齐小大者存乎卦，辩吉凶者存乎辞，忧悔吝者存乎介，震无咎者存乎悔。是故卦有小大，辞有险易。辞也者，各指其所之。</p>
<p>易与天地准，故能弥纶天地之道；仰以观于天文，俯以察于地理，是故知幽明之故；原始反终，故知死生之说；精气为物，游魂为变，是故知鬼神之情状；与天地相似，故不违；知周乎万物而道济天下，故不过；旁行而不流，乐天知命，故不忧；安土敦乎仁，故能爱；范围天地之化而不过，曲成万物而不遗，通乎昼夜之道而知，故神无方而易无体。</p>
<p>一阴一阳之谓道，继之者善也，成之者性也。仁者见之谓之仁，知者见之谓之知，百姓日用而不知，故君子之道鲜矣。显诸仁，藏诸用，鼓万物而不与圣人同忧，盛德大业，至矣哉！富有之谓大业，日新之谓盛德，生生之谓易，成象之谓乾，效法之谓坤，极数知来之谓占，通变之谓事，阴阳不测之谓神。</p>
<p>夫易，广矣大矣，以言乎远则不御，以言乎迩则静而正，以言乎天地之间则备矣。夫乾，其静也专，其动也直，是以大生焉。夫坤，其静也翕，其动也辟，是以广生焉。广大配天地，变通配四时，阴阳之义配日月，易简之善配至德。子曰：“易，其至矣乎！夫易，圣人所以崇德而广业也。知崇礼卑，崇效天，卑法地，天地设位，而易行乎其中矣。成性存存，道义之门。”</p>
<p>圣人有以见天下之赜，而拟诸其形容，象其物宜，是故谓之象。圣人有以见天下之动，而观其会通，以行其典礼，系辞焉以断其吉凶，是故谓之爻。言天下之至赜而不可恶也，言天下之至动而不可乱也。拟之而后言，议之而后动，拟议以成其变化。</p>
<p>“鸣鹤在阴，其子和之。我有好爵，吾与尔靡之。”子曰：“君子居其室，出其言善，则千里之外应之，况其迩者乎？居其室，出其言不善，则千里之外违之，况其迩者乎？”言出乎身，加乎民；行发乎迩，见乎远。言行，君子之枢机。枢机之发，荣辱之主也。言行，君子之所以动天地也，可不慎乎！</p>
<p>“同人先号咷而后笑。”子曰：“君子之道，或出或处，或默或语。”二人同心，其利断金；同心之言，其臭如兰。</p>
<p>“初六，藉用白茅，无咎。”子曰：“苟错诸地而可矣，藉之用茅，何咎之有？慎之至也。”夫茅之为物薄，而用可重也。慎斯术也以往，其无所失矣。</p>
<p>“劳谦，君子有终，吉。”子曰：“劳而不伐，有功而不德，厚之至也。语以其功下人者也。”德言盛，礼言恭。谦也者，致恭以存其位者也。</p>
<p>“亢龙有悔。”子曰：“贵而无位，高而无民，贤人在下位而无辅，是以动而有悔也。”</p>
<p>“不出户庭，无咎。”子曰：“乱之所生也，则言语以为阶：君不密则失臣，臣不密则失身，几事不密则害成。”是以君子慎密而不出也。</p>
<p>子曰：“作《易》者，其知盗乎？《易》曰：‘负且乘，致寇至。’”负也者，小人之事也；乘也者，君子之器也。小人而乘君子之器，盗思夺之矣；上慢下暴，盗思伐之矣。慢藏诲盗，冶容诲淫。《易》曰“负且乘，致寇至”，盗之招也。</p>
<p>大衍之数五十，其用四十有九。分而为二，以象两；挂一，以象三；揲之以四，以象四时；归奇于扐，以象闰；五岁再闰，故再扐而后挂。天数五，地数五，五位相得，而各有合。天数二十有五，地数三十，凡天地之数五十有五，此所以成变化而行鬼神也。乾之策二百一十有六，坤之策百四十有四，凡三百有六十，当期之日。二篇之策，万有一千五百二十，当万物之数也。是故四营而成易，十有八变而成卦。八卦而小成。引而伸之，触类而长之，天下之能事毕矣。显道神德行，是故可与酬酢，可与祐神矣。</p>
<p>子曰：“知变化之道者，其知神之所为乎。《易》有圣人之道四焉：以言者尚其辞，以动者尚其变，以制器者尚其象，以卜筮者尚其占。”是以君子将有为也，将有行也，问焉而以言，其受命也如响，无有远近幽深，遂知来物。非天下之至精，其孰能与于此？参伍以变，错综其数。通其变，遂成天下之文；极其数，遂定天下之象。非天下之至变，其孰能与于此？易，无思也，无为也，寂然不动，感而遂通天下之故。非天下之至神，其孰能与于此？夫《易》，圣人之所以极深而研几也。唯深也，故能通天下之志；唯几也，故能成天下之务；唯神也，故不疾而速，不行而至。子曰“《易》有圣人之道四焉”者，此之谓也。</p>
<p>天一，地二；天三，地四；天五，地六；天七，地八；天九，地十。</p>
<p>子曰：“夫易，何为者也？夫易，开物成务，冒天下之道，如斯而已者也。”是故圣人以通天下之志，以定天下之业，以断天下之疑。是故蓍之德，圆而神；卦之德，方以知；六爻之义，易以贡。圣人以此洗心，退藏于密，吉凶与民同患。神以知来，知以藏往，其孰能与于此哉？古之聪明睿知，神武而不杀者夫！是以明于天之道，而察于民之故，是兴神物，以前民用。圣人以此斋戒，以神明其德夫。是故阖户谓之坤，辟户谓之乾，一阖一辟谓之变，往来不穷谓之通，见乃谓之象，形乃谓之器，制而用之谓之法，利用出入、民咸用之谓之神。</p>
<p>是故易有太极，是生两仪，两仪生四象，四象生八卦，八卦定吉凶，吉凶生大业。是故法象莫大乎天地；变通莫大乎四时；县象著明莫大乎日月；崇高莫大乎富贵；备物致用，立[功]成器以为天下利，莫大乎圣人；探赜索隐，钩深致远，以定天下之吉凶、成天下之亹亹者，莫大乎蓍龟。是故天生神物，圣人则之；天地变化，圣人效之；天垂象，见吉凶，圣人象之；河出图，洛出书，圣人则之。易有四象，所以示也；系辞焉，所以告也；定之以吉凶，所以断也。</p>
<p>《易》曰：“自天祐之，吉无不利。”子曰：“祐者，助也。天之所助者，顺也；人之所助者，信也；履信、思乎顺，又以尚贤也。是以‘自天祐之，吉无不利’也。”</p>
<p>子曰：“书不尽言，言不尽意。”然则圣人之意，其不可见乎？子曰：“圣人立象以尽意，设卦以尽情伪，系辞焉以尽其言，变而通之以尽利，鼓之舞之以尽神。”</p>
<p>乾坤，其易之门邪？乾坤成列，而易立乎其中矣。乾坤毁，则无以见易。易不可见，则乾坤或几乎息矣。是故形而上者谓之道，形而下者谓之器，化而裁之谓之变，推而行之谓之通，举而错之天下之民谓之事业。是故夫象，圣人有以见天下之赜，而拟诸其形容，象其物宜，是故谓之象；圣人有以见天下之动，而观其会通，以行其典礼，系辞焉以断其吉凶，是故谓之爻。极天下之赜者，存乎卦；鼓天下之动者，存乎辞；化而裁之，存乎变；推而行之，存乎通；神而明之，存乎其人；默而成之，不言而信，存乎德行。</p>
<p>系辞下</p>
<p>八卦成列，象在其中矣；因而重之，爻在其中矣；刚柔相推，变在其中矣；系辞焉而命之，动在其中矣。吉凶悔吝者，生乎动者也；刚柔者，立本者也；变通者，趣时者也。吉凶者，贞胜者也；天地之道，贞观者也；日月之道，贞明者也；天下之动，贞夫一者也。</p>
<p>夫乾，确然示人易矣；夫坤，隤然示人简矣。</p>
<p>爻也者，效此者也；象也者，像此者也。爻象动乎内，吉凶见乎外，功业见乎变，圣人之情见乎辞。天地之大德，曰生；圣人之大宝，曰位；何以守位，曰仁；何以聚人，曰财；理财正辞、禁民为非，曰义。</p>
<p>古者包牺氏之王天下也，仰则观象于天，俯则观法于地，观鸟兽之文与地之宜，近取诸身，远取诸物，于是始作八卦，以通神明之德，以类万物之情。作结绳而为网罟，以佃以渔，盖取诸离。包牺氏没，神农氏作，斫木为耜，揉木为耒，耒耨之利，以教天下，盖取诸益。日中为市，致天下之民，聚天下之货，交易而退，各得其所，盖取诸噬嗑。神农氏没，黄帝、尧、舜氏作，通其变，使民不倦，神而化之，使民宜之。易，穷则变，变则通，通则久。是以“自天祐之，吉无不利”。黄帝、尧、舜垂衣裳而天下治，盖取诸乾、坤。刳木为舟，剡木为楫，舟楫之利，以济不通，致远以利天下，盖取诸涣。服牛乘马，引重致远，以利天下，盖取诸随。重门击柝，以待暴客，盖取诸豫。断木为杵，掘地为臼，杵臼之利，万民以济，盖取诸小过。弦木为弧，剡木为矢，弧矢之利，以威天下，盖取诸睽。上古穴居而野处，后世圣人易之以宫室，上栋下宇，以待风雨，盖取诸大壮。古之葬者，厚衣之以薪，葬之中野，不封不树，丧期无数，后世圣人易之以棺椁，盖取诸大过。上古结绳而治，后世圣人易之以书契，百官以治，万民以察，盖取诸夬。</p>
<p>是故易者，象也；象也者，像也。彖者，材也。爻也者，效天下之动者也。是故吉凶生而悔吝著也。</p>
<p>阳卦多阴，阴卦多阳。其故何也？阳卦奇，阴卦耦。其德行何也？阳一君而二民，君子之道也；阴二君而一民，小人之道也。</p>
<p>《易》曰：“憧憧往来，朋从尔思。”子曰：“天下何思何虑？天下同归而殊涂，一致而百虑。天下何思何虑？”日往则月来，月往则日来，日月相推而明生焉；寒往则暑来，暑往则寒来，寒暑相推而岁成焉；往者屈也，来者信也，屈信相感而利生焉。尺蠖之屈，以求信也；龙蛇之蛰，以存身也。精义入神，以致用也；利用安身，以崇德也。过此以往，未之或知也；穷神知化，德之盛也。</p>
<p>《易》曰：“困于石，据于蒺藜，入于其宫，不见其妻，凶。”子曰：“非所困而困焉，名必辱；非所据而据焉，身必危。既辱且危，死期将至，妻其可得见耶！”</p>
<p>《易》曰：“公用射隼于高墉之上，获之，无不利。”子曰：“隼者，禽也；弓矢者，器也；射之者，人也。君子藏器于身，待时而动，何不利之有？动而不括，是以出而有获，语成器而动者也。”</p>
<p>子曰：“小人不耻不仁，不畏不义，不见利不劝，不威不惩。小惩而大诫，此小人之福也。《易》曰‘履校灭趾，无咎’，此之谓也。善不积，不足以成名；恶不积，不足以灭身。小人以小善为无益而弗为也，以小恶为无伤而弗去也，故恶积而不可揜，罪大而不可解。《易》曰：‘何校灭耳，凶。’”</p>
<p>子曰：“危者，安其位者也；亡者，保其存者也；乱者，有其治者也。是故君子安而不忘危，存而不忘亡，治而不忘乱，是以身安而国家可保也。《易》曰：‘其亡其亡，系于苞桑。’”</p>
<p>子曰：“德薄而位尊，知小而谋大，力少而任重，鲜不及矣。《易》曰‘鼎折足，覆公餗，其形渥，凶’，言不胜其任也。”</p>
<p>子曰：“知几，其神乎！君子上交不谄，下交不渎，其知几乎？几者，动之微，吉[凶]之先见者也。君子见几而作，不俟终日。《易》曰：‘介于石，不终日，贞吉。’介如石焉，宁用终日？断可识矣。”君子知微知彰，知柔知刚，万夫之望。</p>
<p>子曰：“颜氏之子，其殆庶几乎？有不善未尝不知，知之未尝复行也。《易》曰：‘不远复，无祗悔，元吉。’”</p>
<p>天地氤氲，万物化醇。男女构精，万物化生。《易》曰“三人行，则损一人；一人行，则得其友”，言致一也。</p>
<p>子曰：“君子安其身而后动，易其心而后语，定其交而后求。君子修此三者，故全也。危以动，则民不与也；惧以语，则民不应也；无交而求，则民不与也。莫之与，则伤之者至矣。《易》曰：‘莫益之，或击之，立心勿恒，凶。’”</p>
<p>子曰：“乾坤，其易之门邪？”乾，阳物也；坤，阴物也。阴阳合德，而刚柔有体，以体天地之撰，以通神明之德。其称名也，杂而不越。于稽其类，其衰世之意邪？夫易，彰往而察来，而微显阐幽，开而当名，辨物正言，断辞则备矣。其称名也小，其取类也大，其旨远，其辞文，其言曲而中，其事肆而隐。因贰以济民行，以明失得之报。</p>
<p>《易》之兴也，其于中古乎？作《易》者，其有忧患乎？是故履，德之基也；谦，德之柄也；复，德之本也；恒，德之固也；损，德之修也；益，德之裕也；困，德之辨也；井，德之地也；巽，德之制也。履，和而至；谦，尊而光；复，小而辨于物；恒，杂而不厌；损，先难而后易；益，长裕而不设；困，穷而通；井，居其所而迁；巽，称而隐。履以和行，谦以制礼，复以自知，恒以一德，损以远害，益以兴利，困以寡怨，井以辨义，巽以行权。</p>
<p>《易》之为书也不可远，为道也屡迁，变动不居，周流六虚，上下无常，刚柔相易，不可为典要，唯变所适。其出入以度，外内使知惧，又明于忧患与故，无有师保，如临父母。初率其辞，而揆其方，既有典常。苟非其人，道不虚行。</p>
<p>《易》之为书也，原始要终以为质也。六爻相杂，唯其时物也。其初难知，其上易知，本末也。初辞拟之，卒成之终。若夫杂物撰德，辩是与非，则非其中爻不备。噫！亦要存亡吉凶，则居可知矣。知者观其彖辞，则思过半矣。</p>
<p>二与四，同功而异位，其善不同：二多誉，四多惧，近也。柔之为道，不利远者，其要无咎，其用柔中也。三与五，同功而异位：三多凶，五多功，贵贱之等也。其柔危，其刚胜邪？</p>
<p>《易》之为书也，广大悉备，有天道焉，有人道焉，有地道焉。兼三材而两之，故六。六者非它也，三材之道也。道有变动，故曰爻；爻有等，故曰物；物相杂，故曰文；文不当，故吉凶生焉。</p>
<p>《易》之兴也，其当殷之末世，周之盛德邪？当文王与纣之事邪？是故其辞危。危者使平，易者使倾。其道甚大，百物不废。惧以终始，其要无咎，此之谓易之道也。</p>
<p>夫乾，天下之至健也，德行恒易以知险。夫坤，天下之至顺也，德行恒简以知阻。能说诸心，能研诸侯之虑，定天下之吉凶，成天下之亹亹者。是故变化云为，吉事有祥。象事知器，占事知来。天地设位，圣人成能；人谋鬼谋，百姓与能。八卦以象告，爻彖以情言，刚柔杂居，而吉凶可见矣。变动以利言，吉凶以情迁。是故爱恶相攻而吉凶生，远近相取而悔吝生，情伪相感而利害生。凡易之情，近而不相得则凶；或害之，悔且吝。将叛者其辞惭，中心疑者其辞枝，吉人之辞寡，躁人之辞多，诬善之人其辞游，失其守者其辞屈。</p>
<p>说卦传</p>
<p>昔者圣人之作《易》也，幽赞于神明而生蓍，参天两地而倚数，观变于阴阳而立卦，发挥于刚柔而生爻，和顺于道德而理于义，穷理尽性以至于命。</p>
<p>昔者圣人之作《易》也，将以顺性命之理。是以立天之道曰阴与阳，立地之道曰柔与刚，立人之道曰仁与义。兼三才而两之，故《易》六画而成卦。分阴分阳，迭用柔刚，故《易》六位而成章。</p>
<p>天地定位，山泽通气，雷风相薄，水火不相射。八卦相错，数往者顺，知来者逆，是故《易》逆数也。</p>
<p>雷以动之，风以散之，雨以润之，日以烜之，艮以止之，兑以说之，乾以君之，坤以藏之。</p>
<p>帝出乎震，齐乎巽，相见乎离，致役乎坤，说言乎兑，战乎乾，劳乎坎，成言乎艮。万物“出乎震”；震，东方也。“齐乎巽”；巽，东南也。齐也者，言万物之絜齐也。离也者，明也，万物皆“相见”，南方之卦也。圣人南面而听天下，向明而治，盖取诸此也。坤也者，地也，万物皆致养焉，故曰“致役乎坤”。兑，正秋也，万物之所说也，故曰“说言乎兑”。“战乎乾”；乾，西北之卦也，言阴阳相薄也。坎者，水也，正北方之卦也，劳卦也，万物之所归也，故曰“劳乎坎”。艮，东北之卦也，万物之所成终，而所成始也，故曰“成言乎艮”。</p>
<p>“神”也者，妙万物而为言者也。动万物者莫疾乎雷，桡万物者莫疾乎风，燥万物者莫熯乎火，说万物者莫说乎泽，润万物者莫润乎水，终万物始万物者莫盛乎艮。故水火[不]相逮，雷风不相悖，山泽通气，然后能变化，既成万物也。</p>
<p>乾，健也。坤，顺也。震，动也。巽，入也。坎，陷也。离，丽也。艮，止也。兑，说也。</p>
<p>乾为马，坤为牛，震为龙，巽为鸡，坎为豕，离为雉，艮为狗，兑为羊。</p>
<p>乾为首，坤为腹，震为足，巽为股，坎为耳，离为目，艮为手，兑为口。</p>
<p>乾，天也，故称乎父。坤，地也，故称乎母。震一索而得男，故谓之长男。巽一索而得女，故谓之长女。坎再索而得男，故谓之中男。离再索而得女，故谓之中女。艮三索而得男，故谓之少男。兑三索而得女，故谓之少女。</p>
<p>乾为天，为圜，为君，为父，为玉，为金，为寒，为冰，为大赤，为良马，为老马，为瘠马，为驳马，为木果。</p>
<p>坤为地，为母，为布，为釜，为吝啬，为均，为子母牛，为大舆，为文，为众，为柄，其于地也为黑。</p>
<p>震为雷，为龙，为玄黄，为旉，为大途，为长子，为决躁，为苍筤竹，为萑苇。其于马也为善鸣，为馵足，为作足，为的颡。其于稼也为反生，其究为健，为蕃鲜。</p>
<p>巽为木，为风，为长女，为绳直，为工，为白，为长，为高，为进退，为不果，为臭，其于人也为寡发，为广颡，为多白眼，为近利市三倍，其究为躁卦。</p>
<p>坎为水，为沟渎，为隐伏，为矫輮，为弓轮，其于人也为加忧，为心病，为耳痛，为血卦，为赤，其于马也为美脊，为亟心，为下首，为薄蹄，为曳，其于舆也为多眚，为通，为月，为盗，其于木也为坚多心。</p>
<p>离为火，为日，为电，为中女，为甲胄，为戈兵，其于人也为大腹，为乾卦，为鳖，为蟹，为蠃，为蚌，为龟，其于木也为科上槁。</p>
<p>艮为山，为径路，为小石，为门阙，为果蓏，为阍寺，为指，为狗，为鼠，为黔喙之属，其于木也为坚多节。</p>
<p>兑为泽，为少女，为巫，为口舌，为毁折，为附决，其于地也为刚卤，为妾，为羊。</p>
<p>序卦传</p>
<p>有天地，然后万物生焉。盈天地之间者唯万物，故受之以屯。屯者，盈也。屯者，物之始生也。物生必蒙，故受之以蒙。蒙者，蒙也，物之稚也。物稚不可不养也，故受之以需。需者，饮食之道也。饮食必有讼，故受之以讼。讼必有众起，故受之以师。师者，众也。众必有所比，故受之以比。比者，比也。比必有所畜，故受之以小畜。物畜然后有礼，故受之以履。履而泰，然后安，故受之以泰。泰者，通也。物不可以终通，故受之以否。物不可以终否，故受之以同人。与人同者，物必归焉，故受之以大有。有大者不可以盈，故受之以谦。有大而能谦必豫，故受之以豫。豫必有随，故受之以随。以喜随人者必有事，故受之以蛊。蛊者，事也。有事而后可大，故受之以临。临者，大也。物大然后可观，故受之以观。可观而后有所合，故受之以噬嗑。嗑者，合也。物不可以苟合而已，故受之以贲。贲者，饰也。致饰然后亨则尽矣，故受之以剥。剥者，剥也。物不可以终尽剥，穷上反下，故受之以复。复则不妄矣，故受之以无妄。有无妄，然后可畜，故受之以大畜。物畜然后可养，故受之以颐。颐者，养也。不养则不可动，故受之以大过。物不可以终过，故受之以坎。坎者，陷也。陷必有所丽，故受之以离。离者，丽也。</p>
<p>有天地然后有万物，有万物然后有男女，有男女然后有夫妇，有夫妇然后有父子，有父子然后有君臣，有君臣然后有上下，有上下然后礼义有所错。夫妇之道，不可以不久也，故受之以恒。恒者，久也。物不可以久居其所，故受之以遯。遯者，退也。物不可以终遯，故受之以大壮。物不可以终壮，故受之以晋。晋者，进也。进必有所伤，故受之以明夷。夷者，伤也。伤于外者必反于家，故受之以家人。家道穷必乖，故受之以睽。睽者，乖也。乖必有难，故受之以蹇。蹇者，难也。物不可以终难，故受之以解。解者，缓也。缓必有所失，故受之以损。损而不已必益，故受之以益。益而不已必决，故受之以夬。夬者，决也。决必有遇，故受之以姤。姤者，遇也。物相遇而后聚，故受之以萃。萃者，聚也。聚而上者谓之升，故受之以升。升而不已必困，故受之以困。困乎上者必反下，故受之以井。井道不可不革，故受之以革。革物者莫若鼎，故受之以鼎。主器者莫若长子，故受之以震。震者，动也。物不可以终动，止之，故受之以艮。艮者，止也。物不可以终止，故受之以渐。渐者，进也。进必有所归，故受之以归妹。得其所归者必大，故受之以丰。丰者，大也。穷大者必失其居，故受之以旅。旅而无所容，故受之以巽。巽者，入也。入而后说之，故受之以兑。兑者，说也。说而后散之，故受之以涣。涣者，离也。物不可以终离，故受之以节。节而信之，故受之以中孚。有其信者必行之，故受之以小过。有过物者必济，故受之以既济。物不可穷也，故受之以未济，终焉。</p>
<p>杂卦传</p>
<p>乾刚，坤柔。比乐，师忧。临、观之义，或与、或求。屯见而不失其居，蒙杂而著。震，起也；艮，止也。损、益，盛、衰之始也。大畜，时也；无妄，灾也。萃聚，而升不来也。谦轻，而豫怠也。噬嗑，食也；贲，无色也。兑见，而巽伏也。随，无故也；蛊，则饬也。剥，烂也；复，反也。晋，昼也；明夷，诛也。井通，而困相遇也。咸，速也；恒，久也。涣，离也；节，止也。解，缓也；蹇，难也。睽，外也；家人，内也。否、泰，反其类也。大壮则止，遯则退也。大有，众也；同人，亲也。革，去故也；鼎，取新也。小过，过也；中孚，信也。丰多故也；亲寡旅也。离上，而坎下也。小畜，寡也；履，不处也。需，不进也；讼，不亲也。大过，颠也。姤，遇也，柔遇刚也；渐，女归待男行也。颐，养正也；既济，定也。归妹，女之终也；未济，男之穷也。夬，决也，刚决柔也，君子道长，小人道忧也。</p>
<script type="text&#x2F;javascript" src="https://cdn.jsdelivr.net/npm/kity@2.0.4/dist/kity.min.js"></script><script type="text&#x2F;javascript" src="https://cdn.jsdelivr.net/npm/kityminder-core@1.4.50/dist/kityminder.core.min.js"></script><script defer="true" type="text&#x2F;javascript" src="https://cdn.jsdelivr.net/npm/hexo-simple-mindmap@0.7.0/dist/mindmap.min.js"></script><link rel="stylesheet" type="text&#x2F;css" href="https://cdn.jsdelivr.net/npm/hexo-simple-mindmap@0.7.0/dist/mindmap.min.css">
    </div>

    
    
    
        

  <div class="followme">
    <p>欢迎关注我的其它发布渠道</p>

    <div class="social-list">

        <div class="social-item">
          <a target="_blank" class="social-link" href="/atom.xml">
            <span class="icon">
              <i class="fa fa-rss"></i>
            </span>

            <span class="label">RSS</span>
          </a>
        </div>
    </div>
  </div>


      <footer class="post-footer">
          <div class="post-tags">
              <a href="/tags/Book/" rel="tag"># Book</a>
          </div>

        


        
    <div class="post-nav">
      <div class="post-nav-item">
    <a href="/2021/10/28/%E9%AA%9A%E8%AF%9D%E5%A4%A7%E5%85%A8/" rel="prev" title="骚话语录">
      <i class="fa fa-chevron-left"></i> 骚话语录
    </a></div>
      <div class="post-nav-item">
    <a href="/2021/10/28/%E9%81%93%E5%BE%B7%E7%BB%8F/" rel="next" title="道德经">
      道德经 <i class="fa fa-chevron-right"></i>
    </a></div>
    </div>
      </footer>
    
  </article>
  
  
  



          </div>
          

<script>
  window.addEventListener('tabs:register', () => {
    let { activeClass } = CONFIG.comments;
    if (CONFIG.comments.storage) {
      activeClass = localStorage.getItem('comments_active') || activeClass;
    }
    if (activeClass) {
      let activeTab = document.querySelector(`a[href="#comment-${activeClass}"]`);
      if (activeTab) {
        activeTab.click();
      }
    }
  });
  if (CONFIG.comments.storage) {
    window.addEventListener('tabs:click', event => {
      if (!event.target.matches('.tabs-comment .tab-content .tab-pane')) return;
      let commentClass = event.target.classList[1];
      localStorage.setItem('comments_active', commentClass);
    });
  }
</script>

        </div>
          
  
  <div class="toggle sidebar-toggle">
    <span class="toggle-line toggle-line-first"></span>
    <span class="toggle-line toggle-line-middle"></span>
    <span class="toggle-line toggle-line-last"></span>
  </div>

  <aside class="sidebar">
    <div class="sidebar-inner">

      <ul class="sidebar-nav motion-element">
        <li class="sidebar-nav-toc">
          文章目录
        </li>
        <li class="sidebar-nav-overview">
          站点概览
        </li>
      </ul>

      <!--noindex-->
      <div class="post-toc-wrap sidebar-panel">
          <div class="post-toc motion-element"><ol class="nav"><li class="nav-item nav-level-1"><a class="nav-link" href="#%E3%80%8A%E5%91%A8%E6%98%93%E3%80%8B%E5%8F%A4%E7%BB%8F-%E7%BB%8F%E4%B8%8A"><span class="nav-number">1.</span> <span class="nav-text">《周易》古经 经上</span></a><ol class="nav-child"><li class="nav-item nav-level-2"><a class="nav-link" href="#01%EF%BC%8E%E4%B9%BE"><span class="nav-number">1.1.</span> <span class="nav-text">01．乾</span></a></li><li class="nav-item nav-level-2"><a class="nav-link" href="#02%EF%BC%8E%E5%9D%A4"><span class="nav-number">1.2.</span> <span class="nav-text">02．坤</span></a></li><li class="nav-item nav-level-2"><a class="nav-link" href="#03%EF%BC%8E%E5%B1%AF"><span class="nav-number">1.3.</span> <span class="nav-text">03．屯</span></a></li><li class="nav-item nav-level-2"><a class="nav-link" href="#04%EF%BC%8E%E8%92%99"><span class="nav-number">1.4.</span> <span class="nav-text">04．蒙</span></a></li><li class="nav-item nav-level-2"><a class="nav-link" href="#05%EF%BC%8E%E9%9C%80"><span class="nav-number">1.5.</span> <span class="nav-text">05．需</span></a></li><li class="nav-item nav-level-2"><a class="nav-link" href="#06%EF%BC%8E%E8%AE%BC"><span class="nav-number">1.6.</span> <span class="nav-text">06．讼</span></a></li><li class="nav-item nav-level-2"><a class="nav-link" href="#07%EF%BC%8E%E5%B8%88"><span class="nav-number">1.7.</span> <span class="nav-text">07．师</span></a></li><li class="nav-item nav-level-2"><a class="nav-link" href="#08%EF%BC%8E%E6%AF%94"><span class="nav-number">1.8.</span> <span class="nav-text">08．比</span></a></li><li class="nav-item nav-level-2"><a class="nav-link" href="#09%EF%BC%8E%E5%B0%8F%E7%95%9C"><span class="nav-number">1.9.</span> <span class="nav-text">09．小畜</span></a></li><li class="nav-item nav-level-2"><a class="nav-link" href="#10%EF%BC%8E%E5%B1%A5"><span class="nav-number">1.10.</span> <span class="nav-text">10．履</span></a></li><li class="nav-item nav-level-2"><a class="nav-link" href="#11%EF%BC%8E%E6%B3%B0"><span class="nav-number">1.11.</span> <span class="nav-text">11．泰</span></a></li><li class="nav-item nav-level-2"><a class="nav-link" href="#12%EF%BC%8E%E5%90%A6"><span class="nav-number">1.12.</span> <span class="nav-text">12．否</span></a></li><li class="nav-item nav-level-2"><a class="nav-link" href="#13%EF%BC%8E%E5%90%8C%E4%BA%BA"><span class="nav-number">1.13.</span> <span class="nav-text">13．同人</span></a></li><li class="nav-item nav-level-2"><a class="nav-link" href="#14%EF%BC%8E%E5%A4%A7%E6%9C%89"><span class="nav-number">1.14.</span> <span class="nav-text">14．大有</span></a></li><li class="nav-item nav-level-2"><a class="nav-link" href="#15%EF%BC%8E%E8%B0%A6"><span class="nav-number">1.15.</span> <span class="nav-text">15．谦</span></a></li><li class="nav-item nav-level-2"><a class="nav-link" href="#16%EF%BC%8E%E8%B1%AB"><span class="nav-number">1.16.</span> <span class="nav-text">16．豫</span></a></li><li class="nav-item nav-level-2"><a class="nav-link" href="#17%EF%BC%8E%E9%9A%8F"><span class="nav-number">1.17.</span> <span class="nav-text">17．随</span></a></li><li class="nav-item nav-level-2"><a class="nav-link" href="#18%EF%BC%8E%E8%9B%8A"><span class="nav-number">1.18.</span> <span class="nav-text">18．蛊</span></a></li><li class="nav-item nav-level-2"><a class="nav-link" href="#19%EF%BC%8E%E4%B8%B4"><span class="nav-number">1.19.</span> <span class="nav-text">19．临</span></a></li><li class="nav-item nav-level-2"><a class="nav-link" href="#20%EF%BC%8E%E8%A7%82"><span class="nav-number">1.20.</span> <span class="nav-text">20．观</span></a></li><li class="nav-item nav-level-2"><a class="nav-link" href="#21%EF%BC%8E%E5%99%AC%E5%97%91"><span class="nav-number">1.21.</span> <span class="nav-text">21．噬嗑</span></a></li><li class="nav-item nav-level-2"><a class="nav-link" href="#22%EF%BC%8E%E8%B4%B2"><span class="nav-number">1.22.</span> <span class="nav-text">22．贲</span></a></li><li class="nav-item nav-level-2"><a class="nav-link" href="#23%EF%BC%8E%E5%89%A5"><span class="nav-number">1.23.</span> <span class="nav-text">23．剥</span></a></li><li class="nav-item nav-level-2"><a class="nav-link" href="#24%EF%BC%8E%E5%A4%8D"><span class="nav-number">1.24.</span> <span class="nav-text">24．复</span></a></li><li class="nav-item nav-level-2"><a class="nav-link" href="#25%EF%BC%8E%E6%97%A0%E5%A6%84"><span class="nav-number">1.25.</span> <span class="nav-text">25．无妄</span></a></li><li class="nav-item nav-level-2"><a class="nav-link" href="#26%EF%BC%8E%E5%A4%A7%E7%95%9C"><span class="nav-number">1.26.</span> <span class="nav-text">26．大畜</span></a></li><li class="nav-item nav-level-2"><a class="nav-link" href="#27%EF%BC%8E%E9%A2%90"><span class="nav-number">1.27.</span> <span class="nav-text">27．颐</span></a></li><li class="nav-item nav-level-2"><a class="nav-link" href="#28%EF%BC%8E%E5%A4%A7%E8%BF%87"><span class="nav-number">1.28.</span> <span class="nav-text">28．大过</span></a></li><li class="nav-item nav-level-2"><a class="nav-link" href="#29%EF%BC%8E%E5%9D%8E"><span class="nav-number">1.29.</span> <span class="nav-text">29．坎</span></a></li><li class="nav-item nav-level-2"><a class="nav-link" href="#30%EF%BC%8E%E7%A6%BB"><span class="nav-number">1.30.</span> <span class="nav-text">30．离</span></a></li><li class="nav-item nav-level-2"><a class="nav-link" href="#31%EF%BC%8E%E5%92%B8"><span class="nav-number">1.31.</span> <span class="nav-text">31．咸</span></a></li><li class="nav-item nav-level-2"><a class="nav-link" href="#32%EF%BC%8E%E6%81%92"><span class="nav-number">1.32.</span> <span class="nav-text">32．恒</span></a></li><li class="nav-item nav-level-2"><a class="nav-link" href="#33%EF%BC%8E%E9%81%AF"><span class="nav-number">1.33.</span> <span class="nav-text">33．遯</span></a></li><li class="nav-item nav-level-2"><a class="nav-link" href="#34%EF%BC%8E%E5%A4%A7%E5%A3%AE"><span class="nav-number">1.34.</span> <span class="nav-text">34．大壮</span></a></li><li class="nav-item nav-level-2"><a class="nav-link" href="#35%EF%BC%8E%E6%99%8B"><span class="nav-number">1.35.</span> <span class="nav-text">35．晋</span></a></li><li class="nav-item nav-level-2"><a class="nav-link" href="#36%EF%BC%8E%E6%98%8E%E5%A4%B7"><span class="nav-number">1.36.</span> <span class="nav-text">36．明夷</span></a></li><li class="nav-item nav-level-2"><a class="nav-link" href="#37%EF%BC%8E%E5%AE%B6%E4%BA%BA"><span class="nav-number">1.37.</span> <span class="nav-text">37．家人</span></a></li><li class="nav-item nav-level-2"><a class="nav-link" href="#38-%E7%9D%BD"><span class="nav-number">1.38.</span> <span class="nav-text">38.睽</span></a></li><li class="nav-item nav-level-2"><a class="nav-link" href="#39%EF%BC%8E%E8%B9%87"><span class="nav-number">1.39.</span> <span class="nav-text">39．蹇</span></a></li><li class="nav-item nav-level-2"><a class="nav-link" href="#40%EF%BC%8E%E8%A7%A3"><span class="nav-number">1.40.</span> <span class="nav-text">40．解</span></a></li><li class="nav-item nav-level-2"><a class="nav-link" href="#41%EF%BC%8E%E6%8D%9F"><span class="nav-number">1.41.</span> <span class="nav-text">41．损</span></a></li><li class="nav-item nav-level-2"><a class="nav-link" href="#42%EF%BC%8E%E7%9B%8A"><span class="nav-number">1.42.</span> <span class="nav-text">42．益</span></a></li><li class="nav-item nav-level-2"><a class="nav-link" href="#43%EF%BC%8E%E5%A4%AC"><span class="nav-number">1.43.</span> <span class="nav-text">43．夬</span></a></li><li class="nav-item nav-level-2"><a class="nav-link" href="#44%EF%BC%8E%E5%A7%A4"><span class="nav-number">1.44.</span> <span class="nav-text">44．姤</span></a></li><li class="nav-item nav-level-2"><a class="nav-link" href="#45%EF%BC%8E%E8%90%83"><span class="nav-number">1.45.</span> <span class="nav-text">45．萃</span></a></li><li class="nav-item nav-level-2"><a class="nav-link" href="#46%EF%BC%8E%E5%8D%87"><span class="nav-number">1.46.</span> <span class="nav-text">46．升</span></a></li><li class="nav-item nav-level-2"><a class="nav-link" href="#47%EF%BC%8E%E5%9B%B0"><span class="nav-number">1.47.</span> <span class="nav-text">47．困</span></a></li><li class="nav-item nav-level-2"><a class="nav-link" href="#48%EF%BC%8E%E4%BA%95"><span class="nav-number">1.48.</span> <span class="nav-text">48．井</span></a></li><li class="nav-item nav-level-2"><a class="nav-link" href="#49%EF%BC%8E%E9%9D%A9"><span class="nav-number">1.49.</span> <span class="nav-text">49．革</span></a></li><li class="nav-item nav-level-2"><a class="nav-link" href="#50%EF%BC%8E%E9%BC%8E"><span class="nav-number">1.50.</span> <span class="nav-text">50．鼎</span></a></li><li class="nav-item nav-level-2"><a class="nav-link" href="#51%EF%BC%8E%E9%9C%87"><span class="nav-number">1.51.</span> <span class="nav-text">51．震</span></a></li><li class="nav-item nav-level-2"><a class="nav-link" href="#52%EF%BC%8E%E8%89%AE"><span class="nav-number">1.52.</span> <span class="nav-text">52．艮</span></a></li><li class="nav-item nav-level-2"><a class="nav-link" href="#53%EF%BC%8E%E6%B8%90"><span class="nav-number">1.53.</span> <span class="nav-text">53．渐</span></a></li><li class="nav-item nav-level-2"><a class="nav-link" href="#54%EF%BC%8E%E5%BD%92%E5%A6%B9"><span class="nav-number">1.54.</span> <span class="nav-text">54．归妹</span></a></li><li class="nav-item nav-level-2"><a class="nav-link" href="#55%EF%BC%8E%E4%B8%B0"><span class="nav-number">1.55.</span> <span class="nav-text">55．丰</span></a></li><li class="nav-item nav-level-2"><a class="nav-link" href="#56%EF%BC%8E%E6%97%85"><span class="nav-number">1.56.</span> <span class="nav-text">56．旅</span></a></li><li class="nav-item nav-level-2"><a class="nav-link" href="#57%EF%BC%8E%E5%B7%BD"><span class="nav-number">1.57.</span> <span class="nav-text">57．巽</span></a></li><li class="nav-item nav-level-2"><a class="nav-link" href="#58%EF%BC%8E%E5%85%91"><span class="nav-number">1.58.</span> <span class="nav-text">58．兑</span></a></li><li class="nav-item nav-level-2"><a class="nav-link" href="#59%EF%BC%8E%E6%B6%A3"><span class="nav-number">1.59.</span> <span class="nav-text">59．涣</span></a></li><li class="nav-item nav-level-2"><a class="nav-link" href="#60%EF%BC%8E%E8%8A%82"><span class="nav-number">1.60.</span> <span class="nav-text">60．节</span></a></li><li class="nav-item nav-level-2"><a class="nav-link" href="#61%EF%BC%8E%E4%B8%AD%E5%AD%9A"><span class="nav-number">1.61.</span> <span class="nav-text">61．中孚</span></a></li><li class="nav-item nav-level-2"><a class="nav-link" href="#62%EF%BC%8E%E5%B0%8F%E8%BF%87"><span class="nav-number">1.62.</span> <span class="nav-text">62．小过</span></a></li><li class="nav-item nav-level-2"><a class="nav-link" href="#63%EF%BC%8E%E6%97%A2%E6%B5%8E"><span class="nav-number">1.63.</span> <span class="nav-text">63．既济</span></a></li><li class="nav-item nav-level-2"><a class="nav-link" href="#64%EF%BC%8E%E6%9C%AA%E6%B5%8E"><span class="nav-number">1.64.</span> <span class="nav-text">64．未济</span></a></li></ol></li><li class="nav-item nav-level-1"><a class="nav-link" href="#%E3%80%8A%E5%91%A8%E6%98%93%E3%80%8B%E5%A4%A7%E4%BC%A0"><span class="nav-number">2.</span> <span class="nav-text">《周易》大传</span></a></li><li class="nav-item nav-level-1"><a class="nav-link" href="#%E8%B1%A1%E4%BC%A0"><span class="nav-number">3.</span> <span class="nav-text">象传</span></a></li></ol></div>
      </div>
      <!--/noindex-->

      <div class="site-overview-wrap sidebar-panel">
        <div class="site-author motion-element" itemprop="author" itemscope itemtype="http://schema.org/Person">
    <img class="site-author-image" itemprop="image" alt="Alan Root"
      src="/images/avatar.gif">
  <p class="site-author-name" itemprop="name">Alan Root</p>
  <div class="site-description" itemprop="description">TIME-[酒一壶卜一卦]</div>
</div>
<div class="site-state-wrap motion-element">
  <nav class="site-state">
      <div class="site-state-item site-state-posts">
          <a href="/archives/">
        
          <span class="site-state-item-count">24</span>
          <span class="site-state-item-name">日志</span>
        </a>
      </div>
      <div class="site-state-item site-state-categories">
            <a href="/categories/">
          
        <span class="site-state-item-count">12</span>
        <span class="site-state-item-name">分类</span></a>
      </div>
      <div class="site-state-item site-state-tags">
            <a href="/tags/">
          
        <span class="site-state-item-count">12</span>
        <span class="site-state-item-name">标签</span></a>
      </div>
  </nav>
</div>
  <div class="links-of-author motion-element">
      <span class="links-of-author-item">
        <a href="https://github.com/69asgard" title="GitHub → https:&#x2F;&#x2F;github.com&#x2F;69asgard" rel="noopener" target="_blank"><i class="fab fa-github fa-fw"></i>GitHub</a>
      </span>
      <span class="links-of-author-item">
        <a href="mailto:2750093016@qq.com" title="E-Mail → mailto:2750093016@qq.com" rel="noopener" target="_blank"><i class="fa fa-envelope fa-fw"></i>E-Mail</a>
      </span>
      <span class="links-of-author-item">
        <a href="http://asgard.ys168.com/" title="YS168 → http:&#x2F;&#x2F;asgard.ys168.com&#x2F;" rel="noopener" target="_blank"><i class="fa fa-envelope fa-fw"></i>YS168</a>
      </span>
      <span class="links-of-author-item">
        <a href="https://blog.csdn.net/weixin_51932439?spm=1000.2115.3001.5343" title="CSDN → https:&#x2F;&#x2F;blog.csdn.net&#x2F;weixin_51932439?spm&#x3D;1000.2115.3001.5343" rel="noopener" target="_blank"><i class="codiepie fa-fw"></i>CSDN</a>
      </span>
  </div>


  <div class="links-of-blogroll motion-element">
    <div class="links-of-blogroll-title"><i class="fa fa-link fa-fw"></i>
      Links
    </div>
    <ul class="links-of-blogroll-list">
        <li class="links-of-blogroll-item">
          <a href="https://kindle-deep.github.io/" title="https:&#x2F;&#x2F;kindle-deep.github.io&#x2F;" rel="noopener" target="_blank">Kindle deepのBlog</a>
        </li>
        <li class="links-of-blogroll-item">
          <a href="https://notes.iissnan.com/" title="https:&#x2F;&#x2F;notes.iissnan.com&#x2F;" rel="noopener" target="_blank">IIssNan's Notes</a>
        </li>
    </ul>
  </div>

      </div>
        <div class="back-to-top motion-element">
          <i class="fa fa-arrow-up"></i>
          <span>0%</span>
        </div>

    </div>
  </aside>
  <div id="sidebar-dimmer"></div>


      </div>
    </main>

    <footer class="footer">
      <div class="footer-inner">
        

        

<div class="copyright">
  
  &copy; Thu Oct 21 2021 13:14:15 GMT+0800 (GMT+08:00) – 
  <span itemprop="copyrightYear">2021</span>
  <span class="with-love">
    <i class="fa fa-heart"></i>
  </span>
  <span class="author" itemprop="copyrightHolder">Alan Root</span>
    <span class="post-meta-divider">|</span>
    <span class="post-meta-item-icon">
      <i class="fa fa-chart-area"></i>
    </span>
      <span class="post-meta-item-text">站点总字数：</span>
    <span title="站点总字数">73k</span>
    <span class="post-meta-divider">|</span>
    <span class="post-meta-item-icon">
      <i class="fa fa-coffee"></i>
    </span>
      <span class="post-meta-item-text">站点阅读时长 &asymp;</span>
    <span title="站点阅读时长">1:06</span>
</div>



<div class="theme-info">
  <div class="powered-by"></div>
  <span class="post-count">博客全站共58k字</span>
</div>



<div class="powered-by">
    <script async src="//busuanzi.ibruce.info/busuanzi/2.3/busuanzi.pure.mini.js"></script>
    <i class="fa fa-user-md"></i>
    <span id="busuanzi_container_site_uv">
        本站访客数:<span id="busuanzi_value_site_uv"></span>
    </span>
    <span class="post-meta-divider">|</span>
    <span id="busuanzi_container_site_pv">
        本站访问量<span id="busuanzi_value_site_pv"></span>
    </span>
</div>
        








      </div>
    </footer>
  </div>

  
  
  <script color='0,0,255' opacity='0.5' zIndex='-1' count='99' src="/lib/canvas-nest/canvas-nest.min.js"></script>
  <script src="/lib/anime.min.js"></script>
  <script src="//cdn.jsdelivr.net/npm/jquery@3/dist/jquery.min.js"></script>
  <script src="//cdn.jsdelivr.net/gh/fancyapps/fancybox@3/dist/jquery.fancybox.min.js"></script>
  <script src="/lib/velocity/velocity.min.js"></script>
  <script src="/lib/velocity/velocity.ui.min.js"></script>

<script src="/js/utils.js"></script>

<script src="/js/motion.js"></script>


<script src="/js/schemes/muse.js"></script>


<script src="/js/next-boot.js"></script>




  




  
<script src="/js/local-search.js"></script>













  

  

  

</body>
</html>
